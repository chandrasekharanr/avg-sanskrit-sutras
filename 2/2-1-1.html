<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:2-1-1</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,2-1-1"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/2-1-1.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:2-1-1"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:2-1-1"/>
<link rel="canonical" href="http://avg-sanskrit.org/sutras/2-1-1.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:2-1-1","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#समर्थः_पदविधिः">2-1-1 समर्थः पदविधिः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#सिद्धान्तकौमुदी">सिद्धान्तकौमुदी</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/1-4-110.html" class="wikilink1" title="sutras:1-4-110">&lt;&lt;1-4-110</a>  —- <a href="http://avg-sanskrit.org/sutras/2-1-2.html" class="wikilink1" title="sutras:2-1-2">2-1-2&gt;&gt;</a>
</p>

<h3 class="sectionedit1" id="समर्थः_पदविधिः">2-1-1 समर्थः पदविधिः</h3>
<div class="level3">

</div>
<!-- EDIT1 SECTION "2-1-1 समर्थः पदविधिः" [64-121] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [122-179] -->
<h2 class="sectionedit3" id="काशिका">काशिका</h2>
<div class="level2">

<p>
परिभाषेयम्। यः कश्चिदिह शास्त्रे पदविधिः श्रूयते स समर्थो विदितव्यः। विधीयते
इति विधिः। पदानां विधिः पदविधिः। स पुनः समासादिः। समर्थः शक्तः।
विग्रहवाक्यार्थभिधाने यः शक्तः स समर्थो विधितव्यः। अथ वा समर्थपदाश्रयत्वात्
समर्थः। समर्थनां पदानां सम्बद्धार्थानां संसृष्टार्थानां विधिर्वेदितव्यः।
वक्ष्यति, द्वितीया श्रितातीतपतितगतात्यस्तप्राप्ताऽपन्नैः <a href="http://avg-sanskrit.org/sutras/2-1-24.html" class="wikilink1" title="sutras:2-1-24">2-1-24</a> कष्टं श्रितः
कष्टश्रितः। समर्थग्रहणं किम्? पश्य देवदत्त कष्टं, श्रितो विष्णुमित्रो
गुरुकुलम्। तृतीया तत्कृतार्थेन गुणवचनेन <a href="http://avg-sanskrit.org/sutras/2-1-30.html" class="wikilink1" title="sutras:2-1-30">2-1-30</a> शङ्कुलया खण्डः शङ्कुलाखण्डः।
समर्थग्रहणं किम्? किं त्वं करिष्यसि शङ्कुलया, खण्डो देवदत्त उपलेन। चतुर्थी
तदर्थार्थवलिहितसुखरक्षितैः <a href="http://avg-sanskrit.org/sutras/2-1-36.html" class="wikilink1" title="sutras:2-1-36">2-1-36</a> यूपाय दारु यूपदारु। समर्थग्रहणं किम्? गच्छ
त्वं यूपाय, दारु देवदत्तस्य ग्रेहे। पञ्चमी भयेन <a href="http://avg-sanskrit.org/sutras/2-1-37.html" class="wikilink1" title="sutras:2-1-37">2-1-37</a> वृकेभ्यो भयं वृकभयम्।
समर्थग्रहणं किम्? गच्छ त्वं मा वृकेभ्यो, भयं देवदत्तस्य यज्ञदत्तात्। षष्ठी
<a href="http://avg-sanskrit.org/sutras/2-2-8.html" class="wikilink1" title="sutras:2-2-8">2-2-8</a> राज्ञः पुरुषः राजपुरुषः। समर्थग्रहणं किम्? भार्या राज्ञः, पुरुषो
देवदत्तस्य। सप्तमी शौण्डैः <a href="http://avg-sanskrit.org/sutras/2-1-40.html" class="wikilink1" title="sutras:2-1-40">2-1-40</a> अक्षेषु शौण्डः अक्षशौण्डः। समर्थग्रहणं
किम्? शक्तस्त्वं अक्षेषु, शौण्डः पिबति पानागारे। पदग्रहणं किम्? वर्णविधौ
समर्थपरिभाशा मा भूत्। तिष्ठतु दध्यशान त्वं शाकेन। तिष्ठतु कुमारी च्छत्रं
हरदेवदत्तात्। यणादेशो, नित्यश्च तुग् भवति।
</p>

</div>
<!-- EDIT3 SECTION "काशिका" [180-3354] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [3355-3395] -->
<h2 class="sectionedit5" id="लघु">लघु</h2>
<div class="level2">

<p>
907 पदसंबन्धी यो विधिः स समर्थाश्रितो बोध्यः..
</p>

</div>
<!-- EDIT5 SECTION "लघु" [3396-3536] -->
<h2 class="sectionedit6" id="सिद्धान्तकौमुदी">सिद्धान्तकौमुदी</h2>
<div class="level2">

<p>
<a href="http://avg-sanskrit.org/sutras/1-4-18.html" class="wikilink1" title="sutras:1-4-18">&lt;&lt; 1-4-18</a> – <a href="http://avg-sanskrit.org/sutras/2-1-3.html" class="wikilink1" title="sutras:2-1-3">2-1-3 &gt;&gt;</a><br/>

६४७ पदसम्बन्धी यो विधिः स समर्थाश्रितो बोध्यः ॥
</p>

</div>
<!-- EDIT6 SECTION "सिद्धान्तकौमुदी" [3537-3783] -->
<h2 class="sectionedit7" id="बालमनोरमा">बालमनोरमा</h2>
<div class="level2">

<p>
639 अथ समासेष्वव्ययीभावः। तदेवं विभक्त्यर्थं निरूप्य
तदाश्रितसमासान्निरूपयिष्यंस्तदुपोद्धातत्वेनाह समर्थः पदविधिः। विधीयते इति
विधिः-कार्यम्। पदस्य विधिः पदविधिरिति शेषषष्ठ\उfffदा समासः। तदाह-पदसंबन्धी यो
विधिरिति। समर्ताश्रित इति। सूत्रे समर्थशब्दः समर्थाश्रिते लाक्षणिक इति भावः।
सामथ्र्यं द्विविधम्-व्यपेक्षालक्षणमेकार्थीभावलक्षणं च। तत्र स्वार्थपर्यवसायिनां
पदानामाकाङ्क्षादिवशाद्यः परस्परान्वयस्तद्व्यपेक्षाभिधं सामथ्र्यम्, विशिष्टा
अपेक्षा व्यपेक्षेति व्युत्पत्तेः। संबद्धार्थः समर्थ इति व्युत्पत्तेश्च। इदं च
राज्ञः पुरुष इत्यादिवाक्य एव भवति। तत्र च एकैकस्य शब्दस्य यो यः संनिहितो
योग्यश्च तेन तेनान्वयो भवति। यथा राज्ञः पुरुषोऽ\उfffदाश्चेति, राज्ञो देवदत्तस्य
च पुरुष इति, ऋद्धस्य राज्ञः पुरुष इति च। एकार्थीभावलक्षणसामथ्र्यं तु
प्रक्रियादशायां प्रत्येकमर्थवत्त्वेन पृथग्गृहीतानां पदानां समुदायशक्त्या
विसिष्टैकार्थप्रतिपादकतारूपम्। `सङ्गतार्थः समर्थः&#039;, `संसृष्टार्थः समर्थ&#039; इति
व्युत्पत्तेः। सङ्गतिः संसर्गश्च एकीभाव एव। यथा-सङ्गतं घृतं तैलेनेति। एकीभूतमिति
गम्यते। यथा वा संसृष्ट#ओऽग्निरिति। एकीभूत इति गम्यत इति भाष्याच्च। इदंच
सामथ्र्यं राजपुरुष इत्यादिवृत्तावेव। अत एव `ऋद्धस्य राजपुरुष&#039; इत्येवं राज्ञि
पुरुषविशेषणे ऋद्धत्वविशेषणं नान्वेति, विशिष्टस्य एकपदार्थतया राज्ञः
पदार्थैकदेशत्वात्। `देवदत्तस्य गुरुकुल&#039;मित्यत्र तु उपसर्जनस्य
नित्यसापेक्षत्वात्समासः। यद्वा गुरुवद्देवदत्तोऽपि विशेष्ये प्रदाने कुल
एवान्वेति। तत्र गुरुणा कुलस्य उत्पाद्यत्वसंबन्धेनान्वयः। देवदत्तेन तु कुलस्य
तदीयगुरूत्पाद्यतयाऽन्वयो गुरुगर्भः। उक्तं च हरिणा-`संबन्धिशब्दः सापेक्षो नित्यं
सर्वः समस्यते। वाक्यवत्सा व्यपेक्षा हि वृत्तावपि न हीयते।&#039; इति। समुदायेन
संबन्धो येषां गुरुकलादिना। संस्पृश्यावयवांस्ते तु युज्यन्ते तद्वता सह।&#039; इति
च।\र्\नेतेन `अयश्शूल&#039; इति सूत्रे भाष्ये `शिवस्य भगवतो भक्तः&#039; इत्यर्थे
`शिवभागवतः&#039; इत्यादि व्याख्यातम्। एकार्थीभावश्चाऽयमलौकिकविग्रहवाक्ये कल्प्यते।
यथा लादेशभूतशतृशानचोरप्रथमासामानाधिकरण्यं लकारेऽपि कल्प्यते तद्वत्। अत एव `लस्य
अप्रथमासमानाधिकरणेनार्थेनाऽयोगादादेशानुपपत्तिः, तस्य क्वापि प्रयोगाऽभावा&#039;दि
त्याक्षिप्य `आदेशे सामानाधिकरण्यं दृष्ट्वा अनुमानाद्गन्तव्यं प्रकृतेरपि तद्भवति
&#039; इति `लटश्शतृशानचौ&#039; इति सूत्रभाष्ये समाहितम्। `सिद्धानां शब्दानामन्वाख्यानात्
पचन्तं देवदत्तं पश्येत्यादिप्रयोगदर्शनात् स्थानिनोऽपि लस्य प्रक्रियार्थं
कल्पितस्य बोधकत्वकल्पना सूचिता। अलोकिकविग्रहवाक्ये श्रूयमाणानां च शब्दानां
क्लृप्तशक्तित्यागे मानाऽभावात् प्रत्येकशक्तिसहकृतया समुदायशक्त्या
विशिष्टोपस्थितिः। ततश्च ?यमेकार्थीभावोऽजहत्स्वार्था वृत्तिरिष्यते। वृत्तिविषये
पदानां प्रत्येकमनर्थकत्वमाश्रित्य जहत्स्वार्था वृत्तिस्तु नाश्रयितुं युक्ता,
महाबाहुः, सुपन्था इत्यादौ आत्त्वाद्यनापत्तेः, वृत्तौ
महादादिशब्दानामनर्थकत्वादर्थवद्ग्रहणसंभवे अनर्थकस्य `आन्महतः&#039; इत्यादौ
ग्रहणाऽयोगात्। तदुक्तम्–`जहत्स्व#आर्था तु तत्रैव यत्र रूढिर्विरोधिनी&#039; इति।
अवयवार्थविरुद्धो यत्र समुदायार्थस्तत्रैव सेति तदर्थः। यथा अ\उfffदाकर्णमण्डपादौ।
विस्तरस्तु शब्देन्दुशेखरे मञ्जूषायां चानुसंधेयः। समर्थः किम् ?। पश्य कृष्णं,
श्रितो रामं मित्रम्। अत्र कृष्णश्रितयोः
परस्परान्वयाऽभावाद्विशिष्टैकार्थोपस्थित्यजनकत्वान्न सामथ्र्यम्। 
</p>

</div>
<!-- EDIT7 SECTION "बालमनोरमा" [3784-11895] -->
<h2 class="sectionedit8" id="तत्त्वबोधिनी">तत्त्वबोधिनी</h2>
<div class="level2">

<p>
567 समर्थः पदविधिः। सामथ्र्यं च द्विविधं–व्यपेक्षालक्षणमेकार्थीभावलक्षणं चेति।
तत्र स्वार्थपर्यवसायिना पदानामाकाङ्क्षादिवशाद्यः परस्परसंबन्धः सा व्यपेक्षा।
सैव वाक्ये राज्ञः पुरुष इत्यादौ। तत्प व्यपेक्षायां सत्यां यो यः संनिहितो
योग्यश्च तेन तेन संबन्धोऽभ्युपेयते। यथा राज्ञः पुरुषोऽ\उfffदाश्च। राज्ञो
देवदत्तस्य च पुरुष इति। एकर्थीभावस्तु राजपुरुष इत्यादिवृत्तावेव। स च
प्राक्रियादशायां पृथगर्थत्वेन प्रथमगृहीतस्य विशिष्टैकार्थत्वरूपः। अतएव राजपुरुष
इत्यत्र राज्ञि ऋद्धस्येति विशेषणं नान्वेति, पदार्थैकदेशत्वात्। न चैवं
देवदत्तस्य गुरुकुलमित्यादावनन्वयापत्तिः, तत्रापि देवदत्तोत्तरषष्ठ\उfffद्र्थस्य
गुरुणाऽन्वयादिति वाच्यम्। देवदत्तस्य प्रधानीभूतकुलैनैवान्वयात्।
संबन्धस्तूपस्थितगुरुद्वारक एव षष्ठ\उfffद्र्थो, न तु तदितरः। उक्तं च—`समुदायेन
सम्बन्धो येषां गुरुकुलादिना। संस्पृश्यवयवांस्ते तु युज्यन्ते तद्वता सह&#039;। इति।
यद्वा—ससंबन्धिकपदार्थस्यैकदेशत्वेऽपि भवत्येव विशेषणान्वयः। उक्तं च—
`संबन्धिशब्दः सापेक्षो नित्यं सर्वः समस्यते। वाक्यवत्सा व्यपेक्षा हि वृत्तावपि
न हीयते&#039; इति। नन्वेवं राज्ञोऽपि नित्यसापेक्षत्वादेशत्वेऽपि ऋद्धस्येति
विशेषणेनान्वयोऽस्तचु। मैवम्। राज्ञ ईशितुरीशितव्यं प्रति साकाङ्क्षत्वेऽपि ऋद्धं
प्रत्यनाकाङ्क्षत्वात्। ननु वाक्ये क्लृप्तयैवाऽवयवशक्त्योपपत्तौ
विशिष्ट
वचनैरेव साधने। स्यान्मदद्गौरवं तस्मादेकार्थीभाव आस्थितः। चकारादिनिषेधोऽथ
बहुव्युत्पत्तिभञ्जनम्। कर्तव्यं ते, न्यायसिद्धं त्वस्माकं तदिति स्थितम्&#039;।
तथाहि—धवखदिराविति वृत्त्यैव क्रीडीकृतार्थत्वाच्चकारो न प्रयुज्यते, तथा
चित्रग्वादौ यत्पदम्। त्वया तु वचनं कर्तव्यम्। निरूढलक्षणा तु शक्तितो नातीव
भिद्यते। किंच प्राप्तमुदकं यमिति व्यस्ते समीचीनमुदकमिति विशेषणत्समस्तेऽपि
उदकविशेषणप्रयोगः[समासघटव पदार्थानां]प्राप्तः, स च `वृत्तस्य विशेषणयोगो न&#039; इति
वचनेनैव वारणीयः, `नामार्थयोरभेदान्वयः&#039;, `प्रत्ययार्थः प्रधानम्&#039;इति
व्युत्पत्तित्यागश्च। `प्राप्तोदक&#039; इत्यादौ
उदकर्तृकप्राप्तिकर्मेत्यचाद्यर्थाभ्युपगमात्। एकार्थीभावे तु लाघवमिति दिक्।
पदग्रहणं किम्?। वर्णविधौ समर्थपरिभाषा मा भूत्। तिष्ठतु दध्यानय तक्रम्। इह
स्यादेव यण्। विधिग्रङणं तु पदस्य विधिः पदयोर्विधिः पदानां
विधिरित्यनेकविभक्तयन्तसमासलाभार्थम्। पदस्येत्युक्तौ तु `उपपदमतिङ्&#039;
इत्यादावेवास्योपस्थितिः स्यादित्याहुः। सूत्रे समर्थशब्दो लाक्षणिक इति
ध्वनयन्नाह–समर्थाश्रित इति। समर्थेति किम्?। पश्यति कृष्णं, श्रितो
देवदत्तमित्यादौ कृष्णश्रित इत्यादि समासो मा भूत्। यथा वस्त्रमुपगोरपत्यं
चैत्रस्येत्यत्र `तस्यापत्यम्&#039; इत्युपगुशब्दादण्मा भूदिति। क्वचित्तु
सापेक्षत्वेऽपि भाष्यप्रामाण्याद्वृत्तिरङ्गीक्रियते। तद्यथा—`किमोदनः
शालीनाम्&#039;। केषां शालीनामोदन इत्यर्थः। सक्त्वाढकमापणीयानाम्&#039;। आपणीयानां
सक्तूनामाढकमित्यर्थः। `कृतो भवान्पाटलिपुत्रकः&#039;। द्वे पाटलिपुत्रे, तत्र
कस्मात्पाटलिपुत्राद्भवानागत इत्यर्थः। `रोपधेतोः प्राचाम्&#039; इति वुञ्।
</p>

</div>
<!-- EDIT8 SECTION "तत्त्वबोधिनी" [11896-19065] -->
<h2 class="sectionedit9" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT9 SECTION "Satishji's सूत्र-सूचिः" [19066-] --></div>
</body>
</html>
