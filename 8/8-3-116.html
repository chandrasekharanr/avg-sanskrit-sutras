<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:8-3-116</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,8-3-116"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/8-3-116.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:8-3-116"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:8-3-116"/>
<link rel="canonical" href="http://avg-sanskrit.org/sutras/8-3-116.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:8-3-116","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#सदिष्वञ्जोः_परस्य_लिटि">8-3-116 सदिष्वञ्जोः परस्य लिटि</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/8-3-115.html" class="wikilink1" title="sutras:8-3-115">&lt;&lt;8-3-115</a>  —- <a href="http://avg-sanskrit.org/sutras/8-3-117.html" class="wikilink1" title="sutras:8-3-117">8-3-117&gt;&gt;</a>
</p>

<h3 class="sectionedit1" id="सदिष्वञ्जोः_परस्य_लिटि">8-3-116 सदिष्वञ्जोः परस्य लिटि</h3>
<div class="level3">

</div>
<!-- EDIT1 SECTION "8-3-116 सदिष्वञ्जोः परस्य लिटि" [68-149] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [150-207] -->
<h2 class="sectionedit3" id="काशिका">काशिका</h2>
<div class="level2">

<p>
सदि ष्वञ्ज इत्येतयोः धात्वोः लिटि परतः सकारस्य परस्य मूर्धन्यः न भवति। अभिषसाद।
परिषसाद। निषसाद। विषसाद। परिषस्वजे, परिषस्वजाते, परिषस्वजिरे। अभिषस्वजे।
स्वञ्जेः संयोगान्तादपि विभाषा लिटः कित्त्वम् इच्छन्ति इति पक्षे ऽनुषङ्गलोपः।
</p>

</div>
<!-- EDIT3 SECTION "काशिका" [208-870] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [871-911] -->
<h2 class="sectionedit5" id="लघु">लघु</h2>
<div class="level2">

<p>
–
</p>

</div>
<!-- EDIT5 SECTION "लघु" [912-938] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
408 स्तन्भुसिवु। `उपसर्गनिमित्तस्य प्रतिषेध&#039; इति वार्तिकम्। ` न रपरसृपी&#039;त्यतो
नेत्यनुवर्तते। `सहे साडः सः&#039; इत्यतः स इति षष्ठ\उfffद्न्तमनुवर्तते। `मूर्धन्य&#039;
इत्यधिकृतम्। तदाह – उपसर्गनिमित्त इत्यादि। स्तम्भुः सौत्रो धातुः। `षिवु
ततन्तुसन्ताने&#039; `षह मर्षणे&#039; पर्यसीषिवत् न्यसीषहदिति। `परिनिविभ्यः
सेवे&#039;त्युपसर्गनिमित्तं षत्वं न। अभ्यासनिमित्तं तु षत्वं भवत्येव। आटिट्त
आशिशदिति। आट् इ अ त्, आश् इ अ त् इति स्थिते `णौ
चङी&#039;त्युपधाह्यस्वात्प्रागन्तरङ्गत्वा`चङी&#039;ति द्वित्वमाशङ्क्याह– बहिरङ्गोऽपीति।
उपधाह्यस्वश्चङ्परण्यपेक्षत्वाद्बहिरङ्गः। द्वित्वं तु
चङ्मात्रापेक्षत्वादन्तरङ्गम्। अथाऽपि द्वित्वात्प्रागेव उपधाह्यस्व इत्यर्थः। कुत
इत्यत आह– ओणेरिति। `ओणृ अपनयने&#039; इति धातोः ऋदित्करणम् औणिणदित्यत्र
`\त्नोग्लोपी&#039;ति उपधाह्यस्वप्रतिषेधार्थम्। यदि तु उपधाह्यस्वात्प्रागेव
अन्तरङ्गत्वाद्द्वित्वं स्यात्तदा ओण् इ अ त् इत्यत्र `अजादेर्द्वितीयस्ये&#039;ति
णीत्यस्य णिचा सह द्वित्वे सति पश्चादोकारस्य चङ्परे णौ उपधात्वाऽभावादेव
ह्यस्वस्याऽप्रसक्तत्वादृदित्करणं व्यर्थं स्यात्। `द्वित्वात्प्रागेव
उपधाह्यस्व&#039;इत्यभ्युपगमे तु ओण् इ अ त् इत्यस्यामवस्थायां प्राप्तस्य ह्यस्वस्य
निषेधार्थमृदित्करणमर्थवत्। अतो `बहिरङ्गोऽप्युपधाह्यस्वो द्वित्वात् प्रागेवे&#039;ति
विज्ञायते इत्यर्थः। ननु आटिटत् आशिशदिति सिध्यत्येवेति किमनेन ज्ञापनेनेत्यत आह-
- मा भवानिदिधदिति। एध् इ अ त् इति स्थिते पूर्वं द्वित्वप्रवृत्तौ `धी&#039;त्यस्य
द्वित्वे पश्चादेकारस्य ह्यस्वो न स्यात्, द्वित्वात्प्रागेव उपधाह्यस्वे तु इध् इ
अ त् इति स्थिते `धी&#039;त्यस्य द्वित्वे माङ्योगादाडभावे इदिधदिति इष्टं
सिध्यतीत्यर्थः। ननु मा भवान् प्रेदिधदित्यत्र प्र इदिधदिति स्थिते कृतेऽपि
ह्यस्वे एकदेशविकृतन्यायेन एधधातुत्वात् `एत्येधत्यूठ्सु&#039; इति वृद्धिः स्यादित्यत
आह– एजादावेधताविति। `अवर्णादेजाद्योरेत्येधत्यो&#039;रिति व्याख्यातत्वादिति भावः।
औन्दिददिति। उन्द् इ अ त् इति स्थिते `दी&#039;त्यस्य द्वित्वमिति भावः। आड्डिडदिति।
अड्डधातुर्दोपधः। ष्टुत्वसंपन्नो डकारः। अड्डि अ त् इति स्थिते
ष्टुत्वस्याऽसिद्धत्वेन दकारात्परस्य `डि&#039;इत्यस्य द्वित्वमिति भावः। आर्चिददिति।
अर्च् इ अ त् इति स्थिते रेफात् परस्य `ची&#039;त्यस्य द्वित्वमिति भावः। उब्ज आर्जवे
इति। ननु चङि `ब्जी&#039;त्यस्य द्वित्वे हलादिशेष#ए औबिब्जदिति रूपं स्यात्।
औब्जिजदित्येव द्वित्वमिति भावः। तर्हि दकारः कुतो न श्रुयते इत्यत आह-
- भुजन्युब्जाविति। ननु द्वित्वात्प्रागन्तरङ्गत्वाद्दकारस्य बकारादेशे सति `न
न्द्रा&#039; इति निषेधस्य कथमिह प्रवृत्तिरित्यत आह– स चेति। ननु `द्रु गतौ&#039;
द्रावयति, चङि `द्रु&#039;इत्यस्य द्वित्वे उत्तरखण्डस्य वृद्ध्यावादेशयोरुपधाह्यस्वे
`रुआवतिशृणोती&#039;त्यभ्यासस्य इत्त्वे अदिद्रवदिति इष्यते। तन्नोपपद्यते। `न न्द्राः&#039;
इति दकारस्य द्वित्वनिषेधादित्यत आह–अजादेरित्येवेति। `न न्द्राः&#039; इत्यत्र
अजादेरित्यनुवर्तत एवेत्यर्थः। `आदिभूतादचः&#039; इति व्याख्यातं प्राक्। ततश्च
आदिभूतादचः परा नदरा द्विर्न भवन्तीति फलितम्। नेहेति। प्रकृते आदिभूतादचः
परत्वाऽभावान्न दकारद्वित्वनिषेध इत्यर्थः। `अदिद्रप&#039;दिति पाठे द्राधातोर्णिचि
पुकि `द्रापी&#039;त्यस्माद्रूपम्। ननु `लावस्थायाम&#039;डिति पक्षे अचः परत्वमस्त्येवेति
चेन्न, `न न्द्राः&#039; इत्यत्र `लिटि धातो&#039;रित्तो धातोरित्यनुवर्त्त्य
धातुसंज्ञाकालिकादादेरचः परा नदरा द्विर्नेति व्याख्यानादित्याहुः।
</p>

</div>
<!-- EDIT6 SECTION "बालमनोरमा" [939-8870] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
357 स्तन्भुः सौत्रः। `षिवु तन्तुसंताने&#039;। षह मर्षणे&#039;। स्तन्भतेः `स्तन्भेः&#039;
इत्यनेन प्राप्तिरन्ययोस्तु `परिनिविभ्यः&#039; इत्यनेनेति विवेः। आटिटत्। आशिशदिति।
णिचा सह द्वित्वात्सन्वद्भावो नेति त्दविषये विहितो यो `दीर्घो लघो&#039;रिति दीर्घः स
न प्रवर्तते। ऋदित्करणाल्लिङ्गादिति। यदि पूर्वं द्विर्वचनं भवेत्तद। णिशब्दस्य
द्वित्वे सत्युपधाह्यस्वस्याऽप्राप्तेस्तत्प्रतिषेधार्थमृदित्करणं व्यर्थं
स्यादतस्तदुक्तेऽथ ज्ञापकमेव। एजादावेधताविति। `एत्येधत्यूठ्सु&#039; इति सूत्रे
`एजाद्योरेत्येधत्यो&#039;रिति व्याख्यातत्वादिति भावः। न च मा भवान्प्रेदिधदित्यत्र
`णौ चङी&#039;ति ह्यस्वे कृते नायमेधतिरिति वृद्धेरप्रवृत्तौ किमेधतेरेजादिविशेषमेनेति
वाच्यम्, एकदेशविकृतस्याऽनन्यत्वात्। न चैवमपि `अजादेर्द्वितीयस्ये&#039;ति
धिशब्दस्थाने धिधिशब्दादेशे सति वस्नसोरिव प्रकृतिप्रत्ययविभाघसंमोह इति वाच्यं,
`द्विः प्रयोगो द्विर्वचनं षष्ठ&#039;मिति भाष्ये सिद्धान्ततत्वात्। अन्यथा इहैव
प्रेदिधदित्यत्र णिलोपो न स्यात्, `जिघांसती&#039;त्यादौ सनः सकारेण विशिष्टस्य
द्वित्वे कृते कुत्वं च न स्यादिति दिक्। उब्ज आर्जव इति। अयमुपध्मानीयोपध इति
वार्तिककृतोक्तम्। तस्य `झलां जश् झशी&#039;ति झश्त्वेन बकारे कृते– अब्जिता
उब्जितुमिति रूपम्। एतच्चाऽयोगवाहानां शर्षु पाठस्य फलम्।
भाष्यकारादयस्तूपध्मानीयोपधपाठे `उब्जिजिषती&#039;ति रूपं न सिध्येत्। यदि
`पूर्वत्राऽसिद्धीयमद्विर्वचने&#039; इत्याश्रित्य बकारोत्तरं द्वित्वं क्रिये, यदि वा
अस्याऽनित्यतामाश्रित्य बकारात्पूर्वमेवोपध्मानीयस्य
द्वित्वमुभयतापीष्टरूपाऽसिद्धिः, आद्ये उबिब्जिषति, द्वितीये
तूपध्मीनीयस्याऽच्त्वात्तदादेः `अजादेर्द्वितीयस्ये&#039;ति द्वित्वे हलादिः शेषे
द्वितीयोपध्मानीयस्य जश्त्वेन बकारे पश्चात्प्रथमस्यापि तथैव बकारे
उब्ब्जिषतीत्यापत्तेः। ततश्चेष्टसिद्धये दकारोपधोऽयं स्वीकार्यः।
`बुजन्युब्जा&#039;विति निपातनादुपधादकारस्य बो भवतीति वाक्यं कल्प्यते, तच्च `स्तोः
श्नुना श्चु&#039;रित्यस्याग्रे। तदयमर्थः— श्चुना योगे उद्?जेर्दकारस्य बकार इति।
अभ्युद्रः समुद्र इत्यत्र तु उब्जिता उब्जितुमित्यत्रेव चवर्गयोगो नास्तीति न
बकारः। दकारोपधे चास्मन्स्वीकरृते `न न्द्राः&#039; इति निषेधाज्जिशब्दस्य द्वित्वे ततो
बकारे च उब्जिजिषतीति सिध्यति रूपम्। न च `पूर्वत्रासिद्धीयमद्विर्वचने&#039;इति
धकारोत्तरं द्विर्वचने सति स्यादेवाऽनिष्टमिति वाच्यम्, द्विर्वचने हि त्रैपादिकं
सिद्धं न तु तन्निषेधेऽपि। तथा च निषेधे त्रिपादीश्थस्याऽसिद्धत्वात् `न न्द्राः&#039;
इति निषेधः प्रवर्तते। य्दवा तादृशवाक्यमिह न कल्प्यते किं तु `भुजन्युब्जौ&#039; इति
निपातनेन दस्य ब इति। न चैवं बकारसहितस्य द्वित्वप्रसङ्गः,
धातोर्दकारोच्चारणसामथ्र्यात्। नचाऽभ्युद्र इत्यादावपि बकारश्रवणप्रसङ्गः,
अकुत्वविषय एव बकारनिपातनाभ्युपगमात्। यद्वा अभ्युद्र इत्यादि रूपं
द्व्युपसर्गाद्रमेर्डप्रत्यये ज्ञेयम्। उद्?जेस्तु घञि अनभिधात्प्रयोगाऽभाव इति
वदन्ति। तदेतद्भाष्यादिमतमभिप्रेत्याह– उपदेशे दकारोपध इत्यादि। अजादेरित्येवेति।
`न न्द्राः&#039; इत्यत्र अजादेरित्यनुवर्तते, तेन आदिभूतादचः परा एव नदरा
द्विर्नोच्यन्ते नान्ये इत्यर्थः। ननु `लावस्थायामेव `अ&#039;डिति भाष्याकोरक्तपक्षे
अदिद्रपदित्यत्र अजादित्वमस्त्येव, न्याय्यश्च प्रथममट्, परत्वादन्तरङ्गत्वाच्चेति
चेत्। अत्राहुः– द्वितीयस्येत्यप्यत्रानुवर्तते, तत्सामथ्र्याच्च नित्यं
द्वितीयस्येति तदर्थः। तेन लावस्थायामटि कृतेऽपि दातुसंज्ञाप्रवृत्तिकाले
अजादित्वाऽभावान्नोक्तदोषः। नित्यं द्वितीयस्यैकाचो ये नदरास्तेषामेव निषेधात्। न
चैवं नित्य#ं द्वितीयस्येति व्याख्ययैव
इष्टसिद्धावजादेरित्यस्याऽत्रानुवृत्तिर्मास्त्विति वाच्यम्, इन्द्रिदीयिषतीत्यत्र
दकारस्यापि द्वित्वनिषेधापत्तेः। अजादेरित्युक्तौ त्वादिभूतदचः परत्वं दकारस्य
नेति सिद्धमिष्टम्। न च अजादेरिति कर्मधारयात्पञ्चमीत्युक्तत्वात्। इह च एकदेशे
स्वरितत्वं प्रतिज्ञाय अच इत्येवानुवत्र्यताम्। अथवा आदेरित्य्सयाप्यनुवर्तनमस्तु,
तस्य नावयवपरत्वं, किंतु पूर्ववर्तिमात्रपरत्वं, शब्दाधिकाराश्रयणादिति ज्ञेयम्।
नन्वेवमुत्तरार्थतया द्वितीयस्येति ग्रहणस्य सार्थकत्वे स्थिते `द्वितीयस्येति न
वक्तव्य&#039;मिति भाष्यं विरुध्येतेति चेत्। मैवम्। यस्मिन्सूत्रे पठितं तत्र
मास्त्विति तदाशयात्। रन च अजादेरित्येतावत्युक्तेयस्य कस्यचिदेकाचो द्वित्वं
स्यादिति वाच्यम्, प्रथमस्यैकाचः पूर्वेणैव सिद्धेः पुनरारम्भो द्वितीयस्य
द्वित्वार्थमिति सुवचत्वात्।
</p>

</div>
<!-- EDIT7 SECTION "तत्त्वबोधिनी" [8871-19230] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [19231-] --></div>
</body>
</html>
