<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:8-4-22</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,8-4-22"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/8-4-22.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:8-4-22"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:8-4-22"/>
<link rel="canonical" href="http://avg-sanskrit.org/sutras/8-4-22.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:8-4-22","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#हन्तेरत्पूर्वस्य">8-4-22 हन्तेरत्पूर्वस्य</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/8-4-21.html" class="wikilink1" title="sutras:8-4-21">&lt;&lt;8-4-21</a>  —- <a href="http://avg-sanskrit.org/sutras/8-4-23.html" class="wikilink1" title="sutras:8-4-23">8-4-23&gt;&gt;</a>
</p>

<h3 class="sectionedit1" id="हन्तेरत्पूर्वस्य">8-4-22 हन्तेरत्पूर्वस्य</h3>
<div class="level3">

</div>
<!-- EDIT1 SECTION "8-4-22 हन्तेरत्पूर्वस्य" [64-130] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [131-188] -->
<h2 class="sectionedit3" id="काशिका">काशिका</h2>
<div class="level2">

<p>
अकारपूर्वस्य हन्तिनकारस्य उपसर्गस्थात् निमित्तादुत्तरस्य णकार आदेशो भवति।
प्रहण्यते। परिहण्यते। प्रहणनम्। परिहणनम्। अत्पूर्वस्य इति किम्? प्रघ्नन्ति।
परिघ्नति। तपरकरणं किम्? चिणि प्राघानि। पर्यघानि।
</p>

</div>
<!-- EDIT3 SECTION "काशिका" [189-772] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [773-813] -->
<h2 class="sectionedit5" id="लघु">लघु</h2>
<div class="level2">

<p>
–
</p>

</div>
<!-- EDIT5 SECTION "लघु" [814-840] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
नन्विह कथं न णत्वं, भिन्नपदस्थत्वेऽपि `एकाजुत्तरपदे णः&#039; इति णत्वस्य
दुर्वारत्वात्, कृते।ञप्यल्लोपे तस्य पूर्वस्माद्विधौ स्थानिवत्त्वादुत्तरपदस्य
एकाच्त्वात्, स्थानिवत्त्वाऽभावेऽपि `प्रातिपदिकान्ततुम्विभक्तिषु चे&#039;त्यस्य
`कुमति चे&#039;त्यस्य वा दुर्वारत्वादिति प्राप्ते तद्वारणार्थं `हन्तेरत्पूर्वस्ये&#039;ति
सूत्रं विभज्य व्याचष्टे हन्तेः। `रषाभ्यां नो णः&#039; इत्यनुवर्तते।
`उपसर्गादसमासेऽपी&#039;त्यत उपसर्गादित्यनुवर्तते। तात्स्थ्यात्ताच्छब्द्यम्।
उपसर्गस्थादिति लभ्यते। तच्च रषयोः प्रत्येकमन्वेति। तदाह-
उपसर्गस्थान्निमित्तादित्यादिना। निमित्तशब्देन रेफः षकारश्च विवक्षितः।
प्रहण्यादिति। अत्र भिन्नपदस्थात्वादप्राप्ते णत्वे वचनम्।
</p>

<p>
च। `उपसर्गा&#039;दिति तु निवृत्तम्। हन्तेरत्पूर्वस्य नस्य णः स्यादिति लभ्यते। सिद्धे
सत्यारम्भो नियमार्थस्तदाह–हन्तेरत्पूर्वस्यैवेत्यादिना। प्रघ्नन्तीति।
हन्तेर्लट्, झिः, झोऽन्तः, शप्, लुक् `गमहने&#039;त्युपधालोपः। `हो हन्तेः&#039; इति
कुत्वम्। प्रघ्नतीति रूपम्। अत्र उपसर्गस्थरेफात्परत्वात् `हन्तेः&#039; इत्यनेन
प्राप्तं णत्वम् `अत्पूर्वस्ये&#039;ति नियमान्न भवति। `वृत्रघ्न&#039; इत्यत्र
`प्रातिपदिकान्ते&#039; त्यादिणत्वं निवर्तते। ननु `प्रातिपदिकान्तनुम्विभक्तिषु&#039; च,
`एकाजुत्तरपदे णः&#039;, `कुमति च&#039;, `हन्तेरत्पूर्वस्ये&#039;ति सूत्रपाठक्रमः। ततश्च
`अनन्तरस्य विधि&#039;रिति न्यायेन `अत्पूर्वस्ये&#039;ति नियमेन `प्रघ्नन्ती&#039;त्यत्र
`हन्ते&#039;रित्यव्यवहितणत्वमेव निवर्तेत, नत्वन्यदित्यत आह–योगेति। यदि
`अत्पूर्वस्ये&#039;त्यनेन `हन्तेः&#039; इति णत्वमेव व्यावर्त्त्येत, तर्हि
`हन्तेरत्पूर्वस्ये&#039;त्येकमेव सूत्रं स्यात्। उपसर्गस्थान्निमित्तात्परस्य
हन्तेरत्पूर्वस्य नस्य णत्वमित्येतावतैव प्रघ्नन्तीत्यत्र णत्वनिवृत्तिसम्भवात्।
अतो योगविभागसामथ्र्याण्णत्वमात्रस्यायं नियम इति विज्ञायत इत्यर्थः।
एकाजुत्तरेति। `कुमति च&#039; इत्यस्य `प्रातिपदिकान्ते&#039;त्यस्य चोपलक्षणम्। अल्लोपस्य
पूर्वस्मादपि विधौ स्थानिवश्त्त्वादेकाच्त्वमुत्तरपदस्य बोध्यम्। नच
`पूर्वत्रासिद्धे न स्थानिवत्&#039; इति वाच्यम्, `तस्य दोषः समयोगादिलोपलत्वणत्वेषु&#039;
इत्युक्तेः। ननु वृत्रघ्न इत्यत्र `हो हन्तेः&#039; इति कथं कुत्वं, पूर्वस्य
विधावल्लोपस्य स्थानिवत्त्वादित्यत आह–नकारे पर इति। माधवमतं दूषयितुमनुवदति–
यत्त्विति। तुः पूर्ववैषम्ये। वैकल्पिकमिति। `प्रातिपदिकान्ते ति विहितमित्यर्थः।
तद्भाष्येति। `कुव्यवाये हादेशेषु प्रतिषेधो वक्तव्यः। किं प्रयोजनम्?। वृत्रघ्नः
सुग्घः प्राघानि। `हन्तेरत्पूर्वस्ये&#039;ति सूत्रे अत्पूर्वग्रहणं न कर्तव्यम्&#039; इति `
अट्कुप्वा&#039;ङिति सूत्रे भाष्यम्। अत्र णत्वप्रकरणे हादेशकुव्यवाये
प्रतिषेधविज्ञानात् `प्रातिपदिकान्ते&#039;ति णत्वमपि आदेशकुव्यवाये न भवतीति
विज्ञायते। तद्विरोधान्माधवमतमुपेक्ष्यमित्यर्थः। एवमिति। वृत्रहन्शब्दवदित्यर्थः।
`इन्हन्पूषार्यम्णां शौ&#039;, `सौ चे ति दीर्घनियममात्रे दृष्टान्तो, न तु कुत्वादौ,
असम्भवात्। शाङ्र्गमस्यास्तीत्यर्थे `अत इनिठनौ&#039; इति मत्वर्थीय इनिः।
यशोऽस्यास्तीत्यर्थे `अस्मायामेधारुआजः&#039; इति विनिः। `तसौ मत्वर्थे&#039; इति भत्वान्न
रुत्वम्। नन्वर्थवत्परिभाषया `इन्हन्&#039; इत्यत्रार्थवत एव इनो ग्रहणं, ततश्च
विन्प्रत्यये इनोऽनर्थकत्वात्तस्य कथं ग्रहणमित्याशङ्क्य परिहरति–
यशस्विन्नित्यादिना।\र्\ननिनस्मन्निति। एतच्च `येन विधिः&#039; इति सूत्रे भाष्ये
स्थितम्। राज्ञ&#039; इत्यत्र अन् अर्थवान्, `दाम्नः&#039; इत्यत्र तु अनर्थकः।
`शाङ्र्गी&#039;त्यत्र इन् अर्थवान्, `यशस्वी&#039;त्यत्र तु अनर्थकः। `सुपया&#039; इत्यत्राऽस्
अर्थवान्, `सुरुआओता&#039; इत्यत्र तु अनर्थकः। असन्तत्वाद्दीर्घः। `सुशर्मे&#039;त्यत्र मन्
अर्थवान्, `सुप्रथिमे&#039;त्यत्र त्वनर्थकः। `मनः&#039; इति न ङीप्। अर्यमन्शब्दे
पूषन्शब्दे चाऽल्लोपे विशेष इत्याह-अर्यम्णीत्यादि। `विभाषा ङिश्योः&#039;
इत्यल्लोपविकल्पः। शसादावचि तु नित्यमल्लोप उक्तप्राय इति भावः। मह्रते पूज्यत
इत्यर्थे कनिप्रत्ययः। इकार उच्चारणार्थः। ककार इत्। अन्निति प्रत्ययः शिष्यते।
धातोरवुगागमः। तत्र ककार इत्। उकार उच्चारणार्थः। कित्त्वादन्तावयवः, महधातोर्हस्य
घश्चेति त्रयं निपात्यते। 
</p>

</div>
<!-- EDIT6 SECTION "बालमनोरमा" [841-10230] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
320 अत्पूर्वस्येति। एकाजुत्तरेति। न चाऽल्लोपे कृते एकाच्त्वं नास्तीति वाच्यं,
पूर्वस्मादपि विधौ स्थानिवद्भावात्। न च `पूर्वत्राऽसिद्धे न स्थानिव&#039;दिति
वाच्यम्, `तस्य दोषः संयोगादिलोपलत्वणत्वेष्वि&#039;त्युक्तेः। निवर्त्त्यते इति।
`कुमति चे&#039;ति णत्वमपि निवर्त्त्यत एवेति बोध्यम्। भाष्ये तु–`कुव्यवाये हादेशेषु
प्रतिषेधो वक्तव्यः&#039;। किं प्रयोजनम्?।वृत्रघ्नः रुआउग्घ्नः प्राघानि।
`हन्तेरत्पूर्वस्ये&#039;त्यत्पूर्वग्रहणं न कर्तव्यं भवति, इत्युक्तम्। एतच्च
वार्तिकाशयवर्णनमात्रम्, नतु वस्तुस्थितिः वार्तिकेन
सूत्रावयवप्रत्याख्यानापेक्षया योगविभागमाश्रित्य वार्तिकार्थोपसङ्ग्रहस्यैव
न्याय्यत्वादिति तु मनोरमाया स्थितम्। नन्वत्पूर्वस्येत्यत्र तपरो विवक्षितो न वा,
यदि विवक्षितस्तर्हि `बहुवृत्रहाणी&#039;ति न सिध्येत्। यद्यविवक्षितस्तदा `प्राघानी&#039;ति
चिणन्तेऽपि णत्वं स्यात्, ततश्च `कुव्यवाये हादेशेषु प्रतिषेधः&#039;इति वचनं
स्वीकर्तव्यमेवेति किमनेन योगाविभागेन? अत्राहुः–तुपरोऽत्र विवक्षित एव। न च
`बहुवृत्रहाणी&#039;त्यत्र णत्वाऽसिद्धिः, णत्वस्याऽन्तरङ्गत्वेन तत्कार्यं प्रति
दीर्घस्याऽसिद्धत्वात्। न च त्रैपादिकेऽन्तरङ्गे ष#आष्ठी परिभाषा न प्रवर्तत इथि
वाच्यं, कार्यकालपक्षाऽभ्युपगमात्। न चैवमन्तरङ्गं णत्वं `प्राघानी&#039;त्यत्रापि
स्यादिति वाच्यं, `पूर्वधातुः साधनेन युज्यते&#039;इति पक्षे णत्वस्य बहिरङ्गत्वात्।
इष्टानुरोधेन `पूर्वं धातुरूपसर्गेणे&#039;ति पक्षस्यानभ्युपगमादिति। अन्ये तु–
`हन्तेरत्पूर्वस्ये&#039;त्यत्र `उपसर्गा&#039;दित्यस्यानुवृत्तिस्वीकाराद्योदविभागसार्थ्येन
`भ्रूणप्रघ्न &#039;इत्यत्र `एकाजुत्तरे&#039;त्यादिना णत्वाऽभावेऽपि
`वृत्रघ्नः&#039;`रुआउग्घ्न&#039;इत्यत्र णत्वं दर्वारमिति `कुव्यवाये&#039;इति वार्तिकं
स्वीकर्तव्यमेव। योगविभागस्याऽनन्तरस्येति न्यायबाधेनापि
चरितार्थकत्वादुपसर्गसंबन्धस्यापि बाधे सामथ्र्याऽभावात्। न च ब्राहृआदिषु
कर्मसूपपदेषु विधीयमानः क्विप्प्रत्ययः केवलधातोरेव स्यान्न तु सोपसर्गादिति
`बरहृप्रहा&#039;`भ्रूणप्रहे&#039;–त्यादि रूपमेव दुर्लभमिति वाच्यम्, `आतोऽनुपसर्गे
कः&#039;इत्यत्राऽनुपसर्गे इति सामान्यापेक्षज्ञापकात्सोपसर्गाद्धन्तेरपि
`ब्राहृभ्रूणे&#039;ति क्विप्संभवात्। अनुपसर्गग्रहणस्य सामान्यापेक्षज्ञापकत्वे
तूक्तवार्तिकमेव प्रमाणम्। तस्मान्`हन्ते&#039;रिति योगविभागोऽत्र निरर्थक
एवेत्याहुः।
</p>

</div>
<!-- EDIT7 SECTION "तत्त्वबोधिनी" [10231-15658] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [15659-] --></div>
</body>
</html>
