<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:8-3-58</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,8-3-58"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/8-3-58.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:8-3-58"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:8-3-58"/>
<link rel="canonical" href="http://avg-sanskrit.org/sutras/8-3-58.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:8-3-58","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#नम्विसर्जनीयशर्व्यवाये_ऽपि">8-3-58 नम्विसर्जनीयशर्व्यवाये ऽपि</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/8-3-57.html" class="wikilink1" title="sutras:8-3-57">&lt;&lt;8-3-57</a>  —- <a href="http://avg-sanskrit.org/sutras/8-3-59.html" class="wikilink1" title="sutras:8-3-59">8-3-59&gt;&gt;</a>
</p>

<h3 class="sectionedit1" id="नम्विसर्जनीयशर्व्यवाये_ऽपि">8-3-58 नम्विसर्जनीयशर्व्यवाये ऽपि</h3>
<div class="level3">

</div>
<!-- EDIT1 SECTION "8-3-58 नम्विसर्जनीयशर्व्यवाये ऽपि" [64-158] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [159-216] -->
<h2 class="sectionedit3" id="काशिका">काशिका</h2>
<div class="level2">

<p>
नुंव्यवाये ऽपि विसर्जनीयव्यवाये ऽपि शर्व्यवाये ऽपि उत्तरस्य सकारस्य
मूर्धन्यादेशो भवति। व्यवायशब्दः प्रत्येकम् अभिसम्बध्यते। नुंव्यवाये तावत्
सर्पिंषि। यजूंषि हवींषि विसर्जनीयव्यवाये सर्पिःषु। यजुःषु। हविःषु। शर्व्यवाये
सर्पिष्षु। यजुष्षु। हविष्षु। नुमादिभिः प्रत्येकं व्यवाये। षत्वमिष्यते, न
समस्तैः। तेन इह न भवति, निंस्से, निंस्स्वः इति। णिसि चुम्बने इत्येतस्य एतद्
रूपम्। अत्र हि नुमा, सकारेण शरा च व्यवधानम्।
</p>

</div>
<!-- EDIT3 SECTION "काशिका" [217-1381] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [1382-1422] -->
<h2 class="sectionedit5" id="लघु">लघु</h2>
<div class="level2">

<p>
354 एतैः प्रत्येकं व्यवधानेऽपि इण्कुभ्यां परस्य सस्य मूर्धन्यादेशः. ष्टुत्वेन
पूर्वस्य षः. पिपठीष्षु, पिपठीःषु.. चिकीः. चिकीर्षौ. चिकीर्भ्याम्. चिकीर्षु..
विद्वान्. विद्वांसौ. हे विद्वन्.. ,
</p>

</div>
<!-- EDIT5 SECTION "लघु" [1423-1939] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
नुम्विसर्जनीय। `इण्को&#039;रिति , `मूर्धन्यः&#039; इति चानुवर्तते। तदाह–एतैः
प्रत्येकमित्यादिना। अत्र प्रत्येकमेव नुमादिभिव्र्यवधानं विवक्षितं, न तु अटं
कुप्वा&#039;ङितिवद्यथासंभवं व्यवधानमिति भाष्ये स्पष्टम्। ततश्च प्रकृते
विसर्जनीयपक्षे तेन व्यवधानेऽपि षत्वमिति भावः। विसर्जनीयस्य सत्वपक्षे आह–
ष्टुत्वेनेति। पिपठीस्-सु इति स्थिते प्रथमसकारेण शरा व्यवायमाश्रित्य ईकारादिणः
परत्वाद्द्वितीयसकारस्य षत्वे सति पूर्वस्य सकारस्य ष्टुत्वेन षकारः, नतु
`आदेशप्रत्यययोः&#039; इति षः, तत्र अपदान्तस्य इत्यनुवृत्तेरिति भावः। एवं च
`नुम्शर्?व्यवायेऽपी&#039;त्येव सिद्धे विसर्जनीयग्रहणं व्यर्थमित्याहुः। अयोगवाहानां
शष्र्वपि पाठादिह विसर्जनीयग्रहणं भाष्ये प्रत्याख्यातम्। निंस्स्वेति। `णिसि
चुम्बने&#039; लुग्विकरणः। `णो नः&#039; इति णस्य नः, इदत्त्वान्नुम्।
अनुदात्तेत्त्वादात्मनेपदम्। लोण्मध्यमपुरुषैकवचनं थास्, `थासः से,&#039; `सवाभ्यां
वामौ&#039;इत्येकारस्य वत्वम्। निन्?स्स्व इति स्थिते `नश्चापदान्तस्ये&#039;त्यनुस्वारे
निंस्स्वेति रूपम्। अत्र यथासंभवं व्यवधानाश्रयणे तु नुम्स्थानिकानुस्वारेण सकारेण
च व्यवहितस्य द्वितीयसकारस्य षत्वं स्यादतः प्रत्येकं व्यवधानमाश्रितमिति भावः।
निंस्से इति। उक्तधातोर्लण्मध्यमपुरुषैकवचनं थास्। तस्य `थासः से&#039; इति सेआदेशः।
`निंस्से&#039; इत्यत्रापि द्वितीयसकारस्य षत्वं न भवति, प्रत्येकमेव
व्यवधानाश्रयणादिति भावः। `हिसि हिंसायाम्&#039; सुपूर्वादस्मात्, क्विप्,
इदित्त्वान्नुम्, ततः सप्तमीबहुवचने सुहिन्स्सु इति स्थिते प्रथमसकारस्य
संयोगान्तलोपे `सुहिन्सु&#039; इति रूपम्। `स्वादिषु&#039; इति पदान्तत्वात् `नश्चापदान्तस्य
&#039; इत्यनुस्वारो न। किं च पुम्शब्दात् सप्तमीबहुवचने पुंस्सु इति स्थिते
प्रथमसकारस्य संयोगान्तलोपे पुंसु #इति रूपम्। तत्र सुहिन्सु इत्यत्र नुमा
व्यवधानात्षत्वं स्यात्। नुम्ग्रहणस्यानुस्वारोपलक्षणार्थत्वे पुंसु इत्यत्र षत्वं
स्यादित्यत आह–नुम्ग्रहणमिति। व्याख्यानादिति। प्रकृतसूत्रे, `हयवरट्&#039; सूत्रे च
भाष्ये तथा व्याख्यानादित्यर्थः। नुम्ग्रहणं
नुम्स्थानिकानुस्वारोपलक्षणार्थमित्येतत्सूत्राक्षरानुगतमित्याह–अत एवेति।
नुम्ग्रहणस्य नुम्स्थानिकानुस्वारोपलक्षणार्थत्वादेव शग्र्रहणेनैव
सिद्धत्वात्तद्ग्रहणमनर्थकं स्यात्, अनुस्वारस्य शष्र्वपि पाठादिति भावः।
चिकीरिति। कृधातोः सनि `इको झल्&#039; इति कित्त्वादृकारस्य गुणाऽभावे `अज्झनगमां
सनी&#039;ति दीर्घः। ततः `ऋ इद्धातोः&#039; इति इत्त्वम्, `हलि चे&#039;ति दीर्घः। ततः
`सन्यङो&#039;रिति द्वित्वम्। `हलादिः शेषः&#039; `ह्यस्वः&#039;। `कुहोश्चुः&#039; इत्यभ्यासकककारस्य
चुत्वं, सस्य षत्वम्। चिकीर्ष इति रूपम्। `सनाद्यन्ताः&#039; इति धातुत्वात्ततः क्विप्।
`अतो लोपः&#039;। चिकीर्ष इत्यस्मात्षकारान्तात्सुबुत्पत्तौ सोर्हल्ङ्यादिलोपे चिकीर्ष
इति स्थितम्। एतावत् सिद्धवत्कृत्य `रात्सस्ये&#039;ति नियमात्षकारस्य
संयोगन्तलोपाऽभावमाह्क्य आह–रात्सस्येति। षत्वस्याऽसिद्धत्वादिति भावः। एवं
चिकीभ्र्यामित्याद्यूह्रम्। विसर्गमाशङ्क्य आह–रोः सुपीति। प्रकृते
रपरत्वसम्पन्नस्य रस्य रुत्वाऽभावादिति भावः। दमेर्डोसिति। औणादिकमेतत्सूत्रम्।
`दमु उपशमे&#039; इत्येतस्माद्धातोर्डोस्प्रत्ययः स्यादित्यर्थः। डकार इत्।
डित्त्वसामर्थायादिति। `टेः&#039; इति भस्य विहितष्टिलोप इह भत्वाऽभावेऽपि
डित्त्वसामथ्र्याद्भवतीत्यर्थः। सकारस्य प्रत्ययावयवत्वात्षत्वं, दोषिति षकारान्तं
रूपम्। ततः सोर्हल्यङ्यादिलोपः। एतावत्सिद्धवत्कृत्य-आह–षत्वस्यासिद्धत्वादिति।
षत्वस्याऽसिद्धत्वाद्रुत्वे सति विसर्गः। वा दोषन्निति। `शसादा&#039;विति शेषः।
</p>

<p>
णत्वमिति भावः। दोःषु दोष्षु। विविक्षशब्दं व्युत्पादयति–विशोत। सन्नन्तादिति।
वेष्टुमिच्छतीति विग्रहे विशेः सन्। `हलन्ताच्च&#039; इति सनः कित्त्वान्न लघूपधगुणः।
`सन्यङो&#039; इति द्वित्वम्। `हलादि शेषः&#039;। शकारस्य झल्परकत्वात् `व्रश्चे&#039;ति षः। `षढो
कः कः सी&#039;ति षस्य कः। प्रत्ययावयवत्वात्सस्य षत्वम्। `सनाद्यन्ताः&#039; इति
धातुत्वत्क्विप्। `अतो लोपः&#039; विविक्ष् इति षकारान्तं रूपमित्यर्थः। कत्वस्येति।
विविक्षित्यस्मात्सोर्हल्ङ्यादिलोपे षकारस्य संयोगान्तलोपः। `स्कोः&#039; इति
ककारलोपस्तु न शङ्क्यः, संयोगादिलोपे कर्तव्ये `षढोः तः सी&#039;ति
कत्वस्याऽसिद्धत्वादित्यर्थः। व्रश्चेति ष इति। संयोगान्तलोपे सति सकारस्य
निमित्तस्य निवृत्त्या कत्वस्यापि निवृत्तौ, झल्परत्वनिवृत्त्या
पूर्वप्रवृत्त्षत्वस्यापि निवृत्तौ, पदान्तत्वात् `व्रश्चे&#039;ति शस्य ष इत्यर्थः।
जश्त्वचर्त्वे इति। षस्य जश्त्वेन डः, तस्य चत्र्वविकल्प इत्यर्थः। सक्रोरिति।
`तक्षू तनूकरणे&#039; अस्मात् क्विप्। ततस्सोर्हल्ङ्यादिलोपे `स्कोः&#039; इति कलोपे षस्य
जश्त्वेन डः, तस्य चत्र्वविकल्प इत्यर्थः। तड्ङ्याम्। तट्त्सु-तट् सु। गोडिति।
`रक्ष पालने&#039; इत्यस्मात् कर्मण्युपपदेऽणि प्राप्ते, वाऽसरूपन्यायेन क्विपि
सुबुत्पत्तौ तक्ष्?शब्दवद्रूपम्। तक्षिरक्षिभ्यामिति। इका निर्देशोऽयम्। तक्ष्
रक्ष इति धातुभ्यां `हेतुमति चे&#039;ति णिच, चकार इत्। `चुटू&#039; इति णकार इत्। ततः
`सनाद्यन्ताः&#039; इति धातुत्वात् क्विपि `णेरनिटी&#039;ति णिलोपे, क्विपि लुप्ते, तक्ष्,
रक्षिति षकारान्ते रूपे। ततः सुलोपे सति संयोगान्तलोपापवादः `स्कोः संयोगाद्योः&#039;
इति ककारस्य जश्त्वचर्त्वे इत्यभिप्रेत्य आह–तक्?तग्?, गोरक्?गोरगिति। `डु पचष्
पाके&#039; अस्मात् सनि `सन्यङोः&#039; इति द्वित्वम्। `हलादि शेषः&#039;। `सन्यतः&#039;
इत्यभ्यासाऽकारस्य इत्त्वम्। `चोः कुः&#039; इति चकारस्य कुत्वम्।
प्रत्ययावयवत्वात्सस्य षः। पिपक्ष् इति रूपम्। ततः सोर्लोपः `स्कोः&#039; इति ककारस्य
लोपमाशङ्क्य आह–कुत्वस्यासिद्धत्वादिति। `चकारस्थानिकस्ये&#039;ति शेषः। सति च षकारस्य
संयोगान्तलोपे झल्परत्वनिवृत्त्या पूर्वप्रवृत्तककारस्य निवृत्तौ पदान्तत्वाकुत्वे
जश्त्वचर्त्वे इत्यभिप्रेत्य आह–पिपक् पिपगिति। पिपक्षौ, पिपक्ष इत्यादि। एवं
विवगिति। वक्तुमिच्छतीति विग्रहे `वच परिभाषणे&#039; इत्यस्माद्विवक्षशब्दवदित्यर्थः।
दिधगिति। दग्धुमिच्छतीत्यर्थे `दह भस्मीकरणे&#039; इत्यस्मात्सनि, द्वित्वे, हलादिशेषे,
अभ्यासेत्त्वे, दिदह्?स इति स्थिते `दादेर्धातोर्घः&#039; इति हस्य घत्वे `एकाचो बशः&#039;
इति दकारस्य धत्वे दिधघ्स इति घकारस्य चर्त्वेन ककारे प्रत्ययावयवत्वात्सस्य षत्वे
ततः क्विपि अतो लोपे दिधक्षिति रूपम्। तस्मात् सुबुत्पत्तौ सोर्लोपे
चत्र्वस्याऽसिद्धत्वात् `स्कोः&#039; इत्यभावे षकारस्यसंयोगान्तलोपे
खर्परत्वाऽभावात्पूर्वप्रवृत्तककारस्य निवृत्तौ पदान्तत्वाज्जशत्वचर्त्वे इति
भावः। दिधक्षौ दिधक्ष इत्यादि इति। षान्ताः। अथ सान्ताः। सुपीरिति। `वोरुपधाया&#039;
इति दीर्घः। एवं सुतूरिति। विद्वानिति। विद ज्ञाने। अदादिः लटः शत्रादेशे `विदेः
शतुर्वसु&#039; शित्त्वात्सार्वधातुकत्वात् शप्, लुक्। `सार्वधातुकमपित्&#039; इति
ङित्त्वान्न लधूपधगुणः। कृदन्तत्वात् प्रातिपदिकत्वं विद्वस्?शब्दः। तस्मात्सुः,
उगित्त्वान्नुम्, `सान्तमहतः&#039; इति दीर्घः, सुलोपः, सस्य संयोगान्तलोपः,
तस्याऽसिद्धत्वान्नलोपो नेति भावः। सान्तत्वाऽभावात् `वसुरुआंसु&#039; इति दत्वं न।
विद्वांसाविति। सुटि नुमि कृते `सान्तमहतः&#039; इति दीर्घः, `नश्चे&#039;त्यनुस्वार इति
भावः।
</p>

</div>
<!-- EDIT6 SECTION "बालमनोरमा" [1940-17937] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
386 नुम्बिसर्जनीय। `इण्को&#039;रिति पञ्चमीनिर्देशाव्द्यवबितस्याऽप्राप्तौ वचनम्।
ष्टुत्वेन पूर्वस्येति। सनः सस्य रुत्वविसर्गयोः कतयोः `वा शरी&#039;ति विकल्पात्प7#ए
सकारस्तेन शरा व्यवाये सुपः सस्य षत्वं। पूर्वस्य ष्टुत्वम्, न तु
`आदेशप्रत्यययो&#039;रिति षः, `अपदन्तस्ये&#039;ति निषेधादिति भावः। एवं स्थिते शग्र्रहणे
विसर्जनीयस्य लाभादित्यन्ये। निस्स्वेति। आद्यसकारारस्य प्रत्येकं व्यवधानेऽपि
आदेशप्रत्ययावयवत्वनाऽभावात्षत्वं न भवति। न चाऽत्र
`आदेशप्रत्यययो&#039;रित्यनुवृत्त्यभावात् `नुम्बिसर्जनीये&#039;त्यनेन धातुकारस्य षत्वं
स्यादिति वाच्यम्, तस्य स्वातन्त्र्येण विधायकत्वाऽनङ्गीकारात्। `अपदान्तस्य
मूर्धन्यः&#039;`इण्को&#039;रितिवत् `नुम्बिसर्जनीये&#039;त्यस्याप्यधिकारसूत्रत्वात्।
विधाकत्वाऽनङ्गीकारात्। `अपदान्तस्य मूर्धन्यः&#039; `इण्को&#039;रितिवत्
`नुम्वि#इ#इ#इसर्जनीये&#039;त्यस्याप्यधिकारसूत्रत्वात्। कर्तुमिच्छति चिकीर्षतिष
चिकीर्षतेः क्विप्प्र त्ययः–चिकीः। `एकाच उपदेशे&#039;इति `सनिग्रहगुहोश्चे&#039;ति वासन
इडभावे `इको झ&#039;लिति कित्वाद्गुणाऽभावे `अज्झनगमां सनी&#039;ति दीर्घे `ऋत इ&#039;दीतीत्वे
रपरत्वं, ततो द्वित्वं, `हलादिः शेषः&#039;`कुहोश्चुः&#039;अल्लोपः। सर्हल्ङ्यादिलोपे
पदान्तत्वात् `र्वोरुपधायाः&#039;इति दीर्घः। दोरिति। दाम्यतीति दोः। संयोगान्तलोप इति।
न चाऽस्मिन्कर्तव्ये बहिरङ्गत्वेनाऽतोलोपस्याऽसिद्धत्वं शङ्क्यं,
बहिर्निमित्तापेक्षपदसंज्ञासापेक्षत्वेन संयोगान्कलोपस्यैव बहिरङ्गत्वादिति दिक्।
विविडिति। विशेः सन्। `एकाच&#039;इतीण्निषेधे `हलन्ताच्चे&#039;ति कित्त्वाद्गुणीऽभावः।
द्वित्वाऽभ्यासकार्ये। तडिति। `तक्षू त्वक्षू तनूकरणे&#039;इत्यस्मात् क्विप्। गां
रक्षतीति—गोरट्। कर्मण्युपपदे `वा सरूप&#039;न्यायेन क्विप्। कुत्वस्यासिद्धत्वादिति।
इतरथा `स्को&#039;रिति कलोपः स्यादिति भावः। पिपागति। पक्तुमिच्छति पिपक्। वक्तुमिच्छति
विवक्। `दादे&#039;रिति घः। `एकाचो बश&#039;इति भाष्भावः। दग्धुमिच्छतीति दिधक्। इति
षान्ताः। सुतूरिति। सुष्ठु तोसतीति सुतूः। वेत्तीति विद्वन्। `विदेः शतु र्वसुः&#039;।
अदादित्वाच्छपो लुक्। `सार्वधातुकमिपित्&#039;इति ङित्त्वान्नोपधागुणः।
उगित्त्वान्नुम्। `सान्तमहतः&#039;इति दीर्घः। संयोगान्तलोपस्याऽसिद्धत्वान्नलोपो
न।
</p>

</div>
<!-- EDIT7 SECTION "तत्त्वबोधिनी" [17938-22993] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
247) नुम्विसर्जनीयशर्व्यवायेऽपि <span class="curid"><a href="http://avg-sanskrit.org/sutras/8-3-58.html" class="wikilink1" title="sutras:8-3-58">8-3-58</a></span> <br/>

 <br/>

वृत्ति: एतैः प्रत्येकं व्यवधानेऽपि इण्कुभ्यां परस्य सस्य मूर्धन्यादेशः स्यात्। The सकारः following an इण् letter or a consonant of the क-वर्गः gets षकारः as its replacement, even when any one of the the following may intervene – the नुँम् augment, the विसर्गः or a शर् letter. <br/>

 <br/>

उदाहरणम् - निराशिस् + सुप् = निराशीर् + सु <a href="http://avg-sanskrit.org/sutras/1-3-3.html" class="wikilink1" title="sutras:1-3-3">1-3-3</a>, <a href="http://avg-sanskrit.org/sutras/8-2-66.html" class="wikilink1" title="sutras:8-2-66">8-2-66</a>, <a href="http://avg-sanskrit.org/sutras/1-3-2.html" class="wikilink1" title="sutras:1-3-2">1-3-2</a>, <a href="http://avg-sanskrit.org/sutras/8-2-76.html" class="wikilink1" title="sutras:8-2-76">8-2-76</a>  = निराशीः + सु <a href="http://avg-sanskrit.org/sutras/8-3-15.html" class="wikilink1" title="sutras:8-3-15">8-3-15</a> = निराशीः + सु, निराशीस् + सु <a href="http://avg-sanskrit.org/sutras/8-3-34.html" class="wikilink1" title="sutras:8-3-34">8-3-34</a>, <a href="http://avg-sanskrit.org/sutras/8-3-36.html" class="wikilink1" title="sutras:8-3-36">8-3-36</a> <br/>

 <br/>

निराशीः + सु = निराशीःषु <span class="curid"><a href="http://avg-sanskrit.org/sutras/8-3-58.html" class="wikilink1" title="sutras:8-3-58">8-3-58</a></span> <br/>

 <br/>

or <br/>

 <br/>

निराशीस् + सु = निराशीष्षु <span class="curid"><a href="http://avg-sanskrit.org/sutras/8-3-58.html" class="wikilink1" title="sutras:8-3-58">8-3-58</a></span>, <a href="http://avg-sanskrit.org/sutras/8-4-41.html" class="wikilink1" title="sutras:8-4-41">8-4-41</a> <br/>

 <br/>

</p>

</div>
<!-- EDIT8 SECTION "Satishji's सूत्र-सूचिः" [22994-] --></div>
</body>
</html>
