<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:8-4-44</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,8-4-44"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/8-4-44.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:8-4-44"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:8-4-44"/>
<link rel="canonical" href="http://avg-sanskrit.org/sutras/8-4-44.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:8-4-44","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#शात्">8-4-44 शात्</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/8-4-43.html" class="wikilink1" title="sutras:8-4-43">&lt;&lt;8-4-43</a>  —- <a href="http://avg-sanskrit.org/sutras/8-4-45.html" class="wikilink1" title="sutras:8-4-45">8-4-45&gt;&gt;</a>
</p>

<h3 class="sectionedit1" id="शात्">8-4-44 शात्</h3>
<div class="level3">

</div>
<!-- EDIT1 SECTION "8-4-44 शात्" [64-94] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [95-152] -->
<h2 class="sectionedit3" id="काशिका">काशिका</h2>
<div class="level2">

<p>
तोः इति वर्तते। शकारादुत्तरस्य तवर्गस्य यदुक्तं तन् न भवति। प्रश्नः। विश्नः।
</p>

</div>
<!-- EDIT3 SECTION "काशिका" [153-394] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [395-435] -->
<h2 class="sectionedit5" id="लघु">लघु</h2>
<div class="level2">

<p>
63 शात्परस्य तवर्गस्य चुत्वं न स्यात्. विश्नः. प्रश्नः..
</p>

</div>
<!-- EDIT5 SECTION "लघु" [436-602] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
113 शात्। न पदान्तादिति पूर्वसूत्रात् `ने&#039;त्यनुवर्तते। `स्तोःश्चुना
श्चु&#039;रित्यतः `तो&#039;रिति , `चु&#039;रिति चानुवर्तते। नतु सकारः शकारश्च। `शा&#039;दिति
दिग्योगे पञ्चमी, `परस्ये&#039;त्यध्याहार्यन्तदाह–शात्परस्येत्यादिना। विश्न इति।
विच्छ गतौ। `यजयाचयतविच्छप्रच्छरक्षो नङ्&#039; इति नङ्। छ्वोःशूठ्&#039; इति छस्य शः।
ङित्त्वान्न गुणः। अत्र शकारयोगात्तवर्गीयनकारस्य श्चुत्वेन ञकारे प्राप्ते
निषेधः। पूर्वसूत्रे `श्चुना योगे&#039; इत्यत्रापि यथासङ्शख्याश्रयणे तु इह तवक्दीयस्य
नकारस्य चुना योगाभावेन चुत्वस्याप्रसक्ततया तन्निषेधो व्यर्थः स्यात्।
एवंचाऽस्मादेव निषेधात्पूर्वसूत्रे श्चुना योगे इत्यत्र न यथासंख्याश्रयणमिति
विज्ञायते। प्रश्न इति। `प्रच्छ ज्ञीप्सायाम्&#039;। पूर्वन्नङादि। अत्र `ग्राहिज्ये&#039;ति
संप्रसारणं न, `प्रश्ने चासन्नकाले&#039; इत्यादिनिर्देशात्। अत्र वर्गपञ्चमानां
नासिकास्थानाधिक्ये।ञपि तत्तद्वर्गीयैरस्ति सावण्र्यमिति
तुल्यास्यसूत्रेऽवोचाम।
</p>

</div>
<!-- EDIT6 SECTION "बालमनोरमा" [603-2879] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
93 शात्। `ने&#039;ति `तो&#039;रिति चानुवर्तते तदाह-तवर्गस्येत्यादि। `जश्त्व&#039;-
मित्यादिव्याख्यातृनिर्देशे निःसन्दिग्धत्वेन बोधनाय `वश्चे&#039;ति षत्वं जश्त्वं च न
कृतं,तथा श्चुत्वमपि न कृतमिति परिहारसम्भवाद्वर्गान्त्यमेवोदाहरति-विश्नः प्रश्न
इति। `विच्छ गतौ&#039;, `प्रच्छ ज्ञाप्सायाम्&#039;। `यजयाचे&#039;त्यादिनानङ्। `छ्वोः शू&#039;डिति
छस्य शत्वम्। नङो ङित्वाद्गुणाभावः। प्रच्छेस्तु `प्रश्ने चासन्ने&#039;ति
निर्देशात्संप्रसारणाऽभावः। ननु ञमङणनाना
नासिकास्थानाधिक्याद्वर्गेष्वाद्यैश्चतुर्भिः सह तुल्यस्थानत्वाभावेन
सावण्र्याऽभावात् `स्तोः श्चुने&#039;ति `तु&#039; शब्देन नकारो न गृह्रते किं तु
स्ववर्गाद्यश्चत्वार एवेति विश्न प्रश्न इत्यत्र श्चुत्वाऽप्रसक्तेः किमनेन
निषेधेनेति चेदत्राहुः,-`शा&#039;दिति निषेधाल्लिङ्गादेव
`तुल्यास्यप्रयत्न&#039;मित्यत्रास्यग्रहणेन नासिकास्थानभिन्नं ताल्वादिस्थानं गृह्रते,
तत्स्थानं तु तुल्यमेवेति `तु&#039; शब्देन पञ्चमस्यापि ग्रहणात्स्चुत्वप्रसक्तौ
निषेधोऽयमावश्यकः। एवंच `तोर्ली&#039;ति `तु&#039; शब्देन नकारस्यापि
ग्रहणाद्विद्वाँल्लिखतीत्यादि सिध्यति। नच
निमित्तकार्यिणोर्यथासङ्ख्यनिरासज्ञापकमित्युक्तत्वात्तेनैव चार्थवत्त्वे
कथमुक्तार्थे ज्ञापकं भवेदिति वाच्यं; `तु&#039; शब्देन नकारग्रहणे सिद्धे हि
यथासङ्ख्यनिवृत्तिरतेन ज्ञापनीयेत्युभयज्ञापेनबाधकाऽभावात्। नापि
`तुल्यास्ये&#039;त्यत्र यत्किञ्चित्स्थानतुल्यत्वविवक्षायां वर्गेषु पञ्चापि वर्णाः
परस्परं सवर्णा भवेयुरित्युक्तोदाहरणे श्चुत्वप्रसक्तौ `शा&#039;दित्यारम्भ आवश्यक
इत्येतज्ज्ञापकाश्रयणं किमर्थमिति वाच्यं, तथाहि सति ञमङणनानां
परस्परसावण्र्यपत्त्या `त्व नयसी&#039;त्यादौ `अनुस्वारस्य ययि परसवर्णः&#039;`वा
पदान्तस्ये&#039;त्यनुस्वारस्य ञादयोऽपि स्युः। ताल्वादिस्थानासाम्याऽभावेऽपि
नासिकारूपस्य यत्किचित्स्थानस्य तुल्यत्वात्। नापि तुस्यास्यत्वमन्यूनास्यत्वमिति
व्याख्यायां ञादीनां परत्परसावण्र्यं न भवेत्, तेषां नासिकास्थानसाम्येऽपि
ताल्वादिस्थानसाम्याऽभावेन न्यूनस्थानकत्वात्। ततश्च `त्वं नयसी&#039;त्यादिषु
नातिप्रसङ्गः। स्ववर्गाद्यैः सह तु ञादीनां सावण्र्यं स्यादेव।
नासिकास्थानाधिक्येऽपितदन्यूनस्थानकत्वात्तेषामिति `विद्वाँल्लिखतीट&#039;त्यादीष्टं
सिध्यति। वर्गाद्यानां तु नासिकास्थानाऽभावेन न्यूनस्थानकत्वात्पञ्चमेन च
सावण्र्याभावेऽपि न क्षतिरिति ज्ञापकाश्रयणं विनैवेष्टसिद्धिरिति वाच्यं, `हे गौरि
एही&#039;त्यादौ सवर्णदीर्घापत्तेः। `इकोऽसवर्ण&#039; इति शाकलप्रकृतिभावानापत्तेश्च।
इकारान्यूनस्थानकत्वेन तत्सवर्णत्वादेकारस्य। `स्वराणामूष्माणां चैव विवृतं करणं
स्मृतम्। तेभ्योऽपि विवृतावेङौ ताभ्यामैचौ तथैव चे&#039;ति वचनात्प्रयत्नभेदेन
सावण्र्याऽभावमभ्युपगम्योक्तानिष्टवारणेऽपि `तद्वस्तु&#039; `तदस्त्र&#039;मित्यत्र
`तोर्ली&#039;ति परसवर्णविधिना दकारस्य वकारापंत्तेः,वकारस्य ओष्ठस्थानादिक्येऽपि
दन्तस्थानसाम्येन लकाराऽन्यूनस्थानकत्वात्। यदि तु `वकारस्य दन्तोष्ठ&#039;मिति
समाहारनिर्देशादोष्ठस्थान (दन्तस्थान)भिन्नमेव दन्तोष्ठस्थानमिति वकारस्य
लकारसावण्र्याभावात्तद्वस्त्वित्यादौ नातिप्रसङ्ग इति ब्राऊषे तर्हि `लुग्वा
दुहे&#039;त्यादिना दन्त्ये तङि विधीयमानो रक्सस्तस्य लुक्-`अदुह्वही&#039;त्यत्र न स्यात्,
किंतु `अदुग्धे&#039;त्यादावेव स्यात्। तथा `पिपूर्तः&#039; `पिपुरती&#039;त्यादौ विधीयमानम्
`उदोष्ठयपूर्वस्ये&#039;त्युत्वं `सुस्वूर्षती&#039;त्यादौ न स्यादुक्तरीत्या
वकारस्यौष्ठ\उfffद्त्वाऽभावात्। न च वस्योष्ठ\उfffद्त्वेदन्त्यत्वेच सति
`सेक्सृप्&#039; इति षोपदेशलक्षणे स्विदादीनां पृथग्ग्रहणं व्यर्थं स्यात्तेषामपि
दन्त्यान्तसादित्वादिति भ्रमितव्यम्; `दन्त्यः केवलदन्त्यो न तु
दन्तोष्ठजोऽपी&#039;त्यादेर्मूल एव वक्ष्यमाणत्वात्। ये तु पाणिनिशिक्षायां
यमानुस्वारयोरेव नासिकास्थानत्वकथनादन्येषां स्थानं नासिका न भवति, किं
त्वनुनासिकत्वं गुण एव। नासिकाव्यापारेणोच्चार्यमाणत्वमात्रेण नासिकास्थानत्वकथने
त्वकारादीनामप्युक्तरीत्या नासिकास्थानमिति स्थाननिरूपणे तेषां
तदकथान्न्यूनतेत्यादि वदन्ति। तेषामत्रोक्तज्ञापकाश्रयणं विनैवेष्टसिद्धिः। अन्ये
त्वकारादीना नासिकया सर्वदाऽनुच्चारणादनुनासिकत्वं गुणः, `सत्त्वे
निविशतेऽपैती&#039;त्यादिलक्षणलक्षितत्वात्। ञमङणनानां त्वनुनासिकत्वं नापैति, सर्वदैव
तयोच्चारणादिति न गुणः, किन्तु यमानुस्वारयोरिव स्थानमेव नासिकेति स्थानानिरूपणे
`ञमङणनाना नासिका चे&#039;त्युक्तं नत्वकारादीनां। नासिका चेति। यत्तूक्तं
तुल्यास्यत्वमन्यूनास्यत्वमिति व्याख्यायां तद्वस्त्वित्यादौ `तोर्ली&#039;ति दकारस्य
वकारप्रसङ्ग इति तदापाततः। `तोर्ली&#039;त्यत्र लकारद्वयनिर्देश इति स्वीकृत्य लकाररूपे
लकारे परे परसवर्ण इति व्याख्यायामुक्तदोषाऽप्रसक्तेरित्याहुः॥
</p>

</div>
<!-- EDIT7 SECTION "तत्त्वबोधिनी" [2880-13644] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [13645-] --></div>
</body>
</html>
