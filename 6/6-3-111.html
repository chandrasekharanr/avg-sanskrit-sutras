<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-3-111</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-3-111"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-3-111.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-3-111"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-3-111"/>
<link rel="canonical" href="http://avg-sanskrit.org/sutras/6-3-111.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-3-111","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#ढ्रलोपे_पूर्वस्य_दीर्घो_ऽणः">6-3-111 ढ्रलोपे पूर्वस्य दीर्घो ऽणः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-3-110.html" class="wikilink1" title="sutras:6-3-110">&lt;&lt;6-3-110</a>  —- <a href="http://avg-sanskrit.org/sutras/6-3-112.html" class="wikilink1" title="sutras:6-3-112">6-3-112&gt;&gt;</a>
</p>

<h3 class="sectionedit1" id="ढ्रलोपे_पूर्वस्य_दीर्घो_ऽणः">6-3-111 ढ्रलोपे पूर्वस्य दीर्घो ऽणः</h3>
<div class="level3">

</div>
<!-- EDIT1 SECTION "6-3-111 ढ्रलोपे पूर्वस्य दीर्घो ऽणः" [68-162] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [163-220] -->
<h2 class="sectionedit3" id="काशिका">काशिका</h2>
<div class="level2">

<p>
ढकाररेफयोः लोपः यस्मिन् स ढ्रलोपः, तत्र पूर्वस्य अणः दीर्घो भवति। लीढम्। मीढम्।
उपगूढम्। मूढः। रलोपे नीरक्तम्। अग्नीरथः। इन्दूरथः। पुना रक्तं वासः। प्राता
राजक्रयः। पूर्वग्रहणम् अनुत्तरपदे ऽपि पूर्वमात्रस्य दीर्घार्थम्। अणः इति किम्?
आतृढम्। आवृढम्।
</p>

</div>
<!-- EDIT3 SECTION "काशिका" [221-933] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [934-974] -->
<h2 class="sectionedit5" id="लघु">लघु</h2>
<div class="level2">

<p>
112 ढरेफयोर्लोपनिमित्तयोः पूर्वस्याणो दीर्घः. पुना रमते. हरी रम्यः. शम्भू
राजते. अणः किम्? तृढः. वृढः. मनस् रथ इत्यत्र रुत्वे कृते हशि चेत्युत्वे रोरीति
लोपे च प्राप्ते..
</p>

</div>
<!-- EDIT5 SECTION "लघु" [975-1437] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
173 ढ्रलोपे। ढच् रेफश्च ढ्रौ, तौ लोपयतीति-ढ्रलोपः। ण्यन्तात्कर्मण्युपपदे अण्,
उपपदसमासः। ढलोपनिमित्तं रेफलोपनिमित्तञ्च विवक्षितम्। तच्च ढकाररेफात्मकमेव, ढो
ढे लोपः, रो रीति तयोरेव ढ्रलोपनिमित्तत्वात्। तथाच ढलोपनिमित्ते ढकारे,
रेफलोपनिमित्ते रेफे च परतः पूर्वस्याणो दीर्घ इत्यर्थः फलति। तदाह–ढरेफाविति।
`ढलोपे रेफलोपे च पूर्वस्याणो दीर्घ&#039; इति तु न व्याख्यातं, तथा सति
चयनीयमित्यनीयप्र्रत्ययान्ते `तस्य लोप&#039; इति रेफलोपे यकारादकारस्य, चकार
चचारेत्यादौ अभ्यासे अकारस्य च हलादिशेषेण रेफलोपे दीर्घापत्तेः। पुना रमत इति।
`पुनर्-रमते&#039; इति स्थिते `रो री&#039; ति रेफलोपः। तन्निमित्ते रेफे परे नकारादकारस्य
दीर्घः। हरी रम्य इति। हरिस्–रम्य इति स्थिते रुत्वे रेफलोपे चाऽनेन दीर्घः।
शम्भू राजत इति। शम्बुस्-राजते इति स्थिते रुत्वे रेफलोपेऽनेन दीर्घः।
त्रयाणामुदाहरणात्पूर्वेणैव णकारेणात्राण् गृह्रत इति सूचितम्। 
इति। अत्र ऋकारस्य दीर्घनिवृत्त्यर्थमण्ग्रहणम्। ऋकारश्चात्र अण्ग्रहणे न गृह्रते।
पूर्वेणैव णकारेण प्रत्याहाराश्रयणात्, अन्यथा दीर्घश्रुत्या `अच&#039; इत्युपस्थितौ
किमण्ग्रहणेनेति भावः। ननु तृढो वृढ इत्यत्र
ढ्रलोपस्यैवाऽभावाद्दीर्घाऽप्रसक्तेरण्ग्रहणं व्यर्थमित्याशङ्क्य तत्र ढलोपं
दर्शयितुमाह–तृहू हिंसायाम्। वृहू उद्यमन इति। आभ्यां क्तप्रत्यये `हो ढः&#039; इति
ढत्वे `झषस्तथोः&#039; इति तकारस्य धत्वे, तस्य ष्टुत्वेन ढकारे, ढो ढे लोप इति
पूर्वस्य ढकारस्य लोपे, तृढो वृढ इति रूपे। अत्र ढलोपनिमित्ते ढकारे परे ऋकारस्य
दीर्घनिवृत्त्यर्थमण्ग्रहणमिति भावः। ननु `तस्मिन्निति निर्दिष्टे पूर्वस्य&#039;त्येव
सिद्धौ पूर्वस्येति किमर्थमित्यत आह–पूर्वग्रहणमिति। `ढ्रलोप&#039; इति सूत्रस्य
`अलुगुत्तरपदे&#039; इत्युत्तरपदाधिकारस्थत्वादुत्तरपदस्थयोरेव ढ्रलोपनिभित्तभूतढरेफयोः
परतः पूर्वपदस्थत्वाभावाच्च। इष्यते च लीढो गुढ इति। अतः पूर्वग्रहणम्। कृते तु
पूर्वग्रहणे तत्सामथ्र्यादनुत्तरपदस्थयोरपि ढरेफयोः परतोऽपूर्वपदस्थस्यापि
पूर्वस्या।ञणो दीर्घः सिध्यतीत्यर्थः। तथा उत्तरपद इत्यस्यानुवृत्तौ अजर्घा
इत्यत्रापि दीर्घो न स्यात्। `गृधु अभिकाङ्क्षायाम्&#039;। यङ्लुक्, द्वित्वम्, हलादिः
शेषः, अब्यासस्य रुक्, कुहोश्चुः, जश्त्वम् , लङ् सिप्, शप्, लुक्, लघूपधगुणः,
रपरत्वम्, इतश्चेति इकारलोपः, हल्ङ्यादिना सुलोपः, जर् गर् ध् इति स्थिते `एकाचो
बश&#039; इति गकारस्य भष्भावो घकारः, जश्त्वं दकारः, दश्चेति रुः, अडागमः, अजर्घर् र्
इति स्थिते रो रीति रेफलोपः, ढ्रलोप इति दीर्घः, विसर्गः। अजर्घा इति रूपम्।
अत्रापि रेफलोपनिमित्तरेफस्य उत्तरपदस्थत्वाभावात्तस्मिन् परतोऽकारस्य दीर्घो न
स्यात्। अत उत्तरपदानुवृत्तिनिवृत्तये पूर्वग्रहणम्। यद्यपि ढ्रलोपे इत्यत्र
ढलोपनिमित्तढकारविषये उत्तरपद इत्यस्यानुवृत्तिसंभवादेव न सम्भवति, तथापि `अजर्घा&#039;
इत्यत्र रेफलोपनिमित्तरेफविषये उत्तरपद इत्यस्यानुवृत्तिनिवृत्तये पूर्वग्रहणम्।
तदनुवृत्तौ हि नीरक्तम्, दूरक्तमित्यादावेव स्यात्। `अजर्घा&#039; इत्यत्र न स्यात्।
पुना रमत इत्यादावसमासे।ञपि न स्यात्। उत्तरपदशब्दस्य समासचरमावयव एव
रूढत्वादित्यलम्। ननु मनोरथ इत्यत्र मनस्-रथ इति स्थिते, सस्य रुत्वे, तस्य रेफस्य
`हशि चे&#039;त्युत्वं रो री&#039;ति लोपश्चेत्युभयं प्रसक्तं, तत्र कतरद्बाध्यमित्यत्र
निर्धारयति–मनस् रथ इत्यत्रेति। मनस्-रथैत्यत्र रुत्वे कृते, हशि चेत्युत्वे, रो
रीति रेफलोपे च प्राप्ते उत्वमेवेत्यन्वयः।
</p>

</div>
<!-- EDIT6 SECTION "बालमनोरमा" [1438-9259] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
143 ढ्रलोपे। `रे&#039;त्यकार उच्चारणार्थः। ढश्च रश्च ढ्रौ, तौ लोपयतीति ढ्रलोपः।
णिजन्तात्कर्मण्यण्युपपदसमासः। तृढो वृढ इति। ऊदित्त्वेन वेट्?कत्वाद्यस्य
विभाषेति निष्ठायां नेट्। ढत्वधत्वष्टुत्वढलोपाः। प्राचा तु `दृढ&#039; इति
प्रत्युदाह्मतं, तदसत्, तत्र ढलोपस्यैवाऽभावात्। `दृढः स्थूलबलयो&#039;रिति घत्वेन
बाधात्। न चेडभावो ढत्वं नलोपश्च निपात्यतां, धत्वष्टुत्वढलोपास्तु
भविष्यन्त्येवेति वाच्यम्, तथा सति `परिद्रढय्ये&#039;त्यत्र `ल्यपि लघुपूर्वा&#039;दिति
णेरयादेशो न स्यात्। [तथा] `पारिवृढी कन्ये&#039;त्यत्र `इतो मनुष्यजाते&#039;रिति ङीषं
बाधित्वा `अणिञो&#039;रिति ष्यङ् स्यात्, ढलोपस्याऽसिद्धत्वेन गुरूपोत्तमत्वादित्याकरे
स्थितम्। ननु `परिद्रढय्ये&#039;त्यत्र ल्यबादेशः कथं भवेद्यावता परिदृढमाचण्टे इति
णिचि कृते क्त्त्वाप्रत्यये च क्त्त्वान्त एव परेरन्तर्भावात्समासाऽभाव इति चेदत्र
कैयटः-सङ्ग्रामयतेरेव सोपसर्गात्प्रत्ययोत्पत्तिर्नान्यस्मादिति नियमात्परिशब्दं
पृथक्कृत्य दृढशब्दादेव णिच्क्रियते। णिजन्तस्य धातुत्वात्क्त्त्वाप्रत्यये कृते
परेः क्त्त्वान्तेन कृदन्तेन समास इति सिद्धो ल्यबादेशः। णाविष्ठवद्भावाद्रभाव
इति। ननु `पूर्वस्ये&#039;ति व्यर्थं, सप्तमीनिर्देशादेव तल्लाभादत आह-
पूर्वग्रहणमित्यादि। `ढ्रलोपे पूर्वस्ये&#039;ति
सूत्रस्योत्तरपदाधिकारस्थत्वादुत्तरपदस्थयोरेव ढरेफयोः परतो दीर्घः स्यान्न तु
`लीढः&#039; `अजर्घाः&#039; इत्यत्रेति भावः। यद्यप्यसंभवादेवानुत्तरपदस्थे ढकारे दीर्घो
भनेत्तथाप्यजर्घा इत्यत्र दीर्घो न स्यादिति ज्ञेयम्। वस्तुतस्तूत्तरपदस्य
समासचरमावयवे रूढत्वात्पुना रमत इत्यादावपि न स्यात्, किंतु `नीरक्तं&#039;
`दूरक्त&#039;मित्यादावेव स्यादिति तत्त्वम्। लीढ इति। `लिह आस्वादने&#039; क्तः।
ढत्वधत्वष्टुत्वढलोपाः। इह ढलोपं प्रति ष्टुत्वं नासिद्धं, ढकारे परतो
लोपविधिसामथ्र्यात्। अतएव `ढो ढे लोपः&#039; इत्यस्य पदाधिकारस्थत्वेऽप्यपदान्तस्य ढस्य
लोपो भवति। अजर्घा इति। `गृधु अभिकाङ्क्षायां&#039; यङ्लुकि द्वित्वे अभ्यासस्य रुक्।
लङः सिपि शब्लुकि सिप ईडभावपक्षे लघूपधगुणो रपरः। `इतश्चे&#039;तीकारलोपे
हल्ङ्यादिलोपः। भष्भावः। जश्त्वं। `दश्चे&#039;ति रुत्वपक्षे `अजर्घर् र्&#039; इति स्थिते
`रोरी&#039;ति रेफलोपेऽनेन दीर्घः। अत्रेयं सुगमा व्याख्या-ढ्रलोपे पूर्वस्य दीर्घोऽणः।
लीढः। नीरक्तं। दूरक्तम्। अणः किम् ?। तृढः वृढः।
पूर्वग्रहणमनुत्तरपदेऽप#इपूर्वमात्रस्य दीर्घार्थम्। अजर्घाः। पुना रमते। हरी
रम्यः। शम्भू राजते&#039; इति। 
</p>

</div>
<!-- EDIT7 SECTION "तत्त्वबोधिनी" [9260-14877] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
37) ढ्रलोपे पूर्वस्य दीर्घोऽण: <span class="curid"><a href="http://avg-sanskrit.org/sutras/6-3-111.html" class="wikilink1" title="sutras:6-3-111">6-3-111</a></span> <br/>

 <br/>

वृत्ति: ढकाररेफयोर्लोपो यस्मिन् स ढ्रलोप:, तत्र पूर्वस्याणो दीर्घो भवति । When the letter “ढ्” or “र्” is dropped then the prior अण् letter gets elongated. <br/>

 <br/>

चमूस् रामाय = चमूर् रामाय <a href="http://avg-sanskrit.org/sutras/8-2-66.html" class="wikilink1" title="sutras:8-2-66">8-2-66</a> = चमू रामाय <a href="http://avg-sanskrit.org/sutras/8-3-14.html" class="wikilink1" title="sutras:8-3-14">8-3-14</a> = चमू रामाय (No change in this case because the vowel ऊ of चमू was already long.) <br/>

 <br/>

देवीमाहात्म्ये (तृतीये अध्याये) उदाहरणम् - <br/>

 <br/>

तेजोभिस् + रविबिम्बम् = तेजोभिर् + रविबिम्बम् <a href="http://avg-sanskrit.org/sutras/8-2-66.html" class="wikilink1" title="sutras:8-2-66">8-2-66</a> = तेजोभि + रविबिम्बम् <a href="http://avg-sanskrit.org/sutras/8-3-14.html" class="wikilink1" title="sutras:8-3-14">8-3-14</a> = तेजोभी + रविबिम्बम् <br/>

 <br/>

</p>

</div>
<!-- EDIT8 SECTION "Satishji's सूत्र-सूचिः" [14878-] --></div>
</body>
</html>
