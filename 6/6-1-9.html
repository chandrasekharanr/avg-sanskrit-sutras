<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-1-9</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-1-9"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-1-9.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-1-9"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-1-9"/>
<link rel="canonical" href="http://avg-sanskrit.org/sutras/6-1-9.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-1-9","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#सन्यङोः">6-1-9 सन्यङोः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-1-8.html" class="wikilink1" title="sutras:6-1-8">&lt;&lt;6-1-8</a>  —- <a href="http://avg-sanskrit.org/sutras/6-1-10.html" class="wikilink1" title="sutras:6-1-10">6-1-10&gt;&gt;</a>
</p>

<h3 class="sectionedit1" id="सन्यङोः">6-1-9 सन्यङोः</h3>
<div class="level3">

</div>
<!-- EDIT1 SECTION "6-1-9 सन्यङोः" [62-100] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [101-158] -->
<h2 class="sectionedit3" id="काशिका">काशिका</h2>
<div class="level2">

<p>
धातोरनभ्यासस्य इति वर्तते। सन्यङोः इति च षष्ठ्यन्तम् एतत्। सनन्तस्य यङन्तस्य च
अनभ्यासस्य धातोरवयवस्य प्रथमस्य एकाचो द्वितीयस्य वा यथायोगं द्वे भवतः।
पिपक्षति। पिपतिषति। अरिरिषति। उन्दिदिषति। यङन्तस्य पापच्यते। अटाट्यते।
यायज्यते। अरार्यते। प्रोर्णोनूयते। अनभ्यासस्य इत्येव जुगुप्सिषते। लोलूयिषते।
</p>

</div>
<!-- EDIT3 SECTION "काशिका" [159-1017] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [1018-1058] -->
<h2 class="sectionedit5" id="लघु">लघु</h2>
<div class="level2">

<p>
709 सन्नन्तस्य यङन्तस्य च धातोरनभ्यासस्य प्रथमस्यैकाचो द्वे स्तोऽजादेस्तु
द्वितीयस्य. सन्यतः. पठितुमिच्छति पिपठिषति. कर्मणः किम्? गमनेनेच्छति. समान
कर्तृकात् किम्? शिष्याः पठन्त्वितीच्छति गुरुः. वा ग्रहणाद्वाक्यमपि..
लुङ्सनोर्घसॢ..
</p>

</div>
<!-- EDIT5 SECTION "लघु" [1059-1702] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
231 सन्यङोः। अवयवषष्ठ\उfffदेषा। प्रत्ययत्वात्तदन्तग्रहणम्। `एकाचो द्वे
प्रथमस्ये&#039;ति `अजादेर्द्वितीयस्ये&#039;ति चाधिकृतं। तदाह–सन्नन्तस्येत्यादिना। `सनि
यङि च परे&#039; इति तु न व्याख्येयम्, तथा सति प्रतिपर्वादिणः सनि अटधातोर्यङि च
प्रतीषिषति, अटाट\उfffद्ते इत्यत्र प्रत्ययसहितस्य द्वित्वाऽनापत्तेः।
अभ्यासकार्यमिति। हलादिशेषादिकमित्यर्थः। गुपिप्रभृतय इति। कितधातुभिन्ना
गुप्तिजमानबधाश्चत्वारो `गुपेनिन्दाया&#039;मित्यादिनिबद्धनिन्दाद्यर्थका एव
अनुदात्तेतः सन्भाज इत्यर्थः। कितधातुस्तु परस्मैपदिषु पठिष्यमाणत्वादुदात्तेदेव
सन् व्याधिप्रतिकारादिषु पञ्चस्वेवार्थेषु सन्भागिति भावः। दानशानौ त्विति। `दान
खण्डने&#039; `शान तेजने&#039; इति धातू स्वरितेतावेव सन्तौ आर्जवे निशाने चाऽर्थे
सन्भाजावित्यर्थः, तयोरनुपदमेव स्वरितेत्सु पाठादिति भावः। एते नित्यं सन्नन्ता
इति। एते गुप्तिजादयः सप्त धातवो `गुपेर्निन्दाया&#039;मित्यादिनिबद्धेष्वर्थेषु नित्यं
सन्नन्ताः। निन्द्याद्यर्थकत्वे सनं विना एषां प्रयोगो नास्तीत्यर्थः।
अर्थान्तरेषु तविति। निन्दादिभ्योऽन्येषु धातुपाठनिर्दिष्टेषु तदन्येषु चार्थेषु
अनुदात्तानुबन्धहिताः सन्तश्चौरादिका एव भवन्ति, न तु भौवादिका इत्यर्थः।
चुरादिष्वेतेषामनुदात्तानुबन्धकत्वे अनुबन्धकरणस्य केवलेष्वचरितार्थतया
ण्यन्तादकर्तृगेऽपि फले तङ् स्यादिति भावः। नन्वेवं सति भ्वादिगणे
गुपादेरनुदात्तानुबन्धकरणं व्यर्थम्, उक्तरीत्या
गोपनाद्यर्थकानामेषामनुबन्धरहितचौरादिकत्वनियमेन, निन्दाद्यर्थेषु सन्नन्तनियमेन च
ततोऽन्यत्र प्रयोगाऽभावादित्यत आह–अनुबन्धकस्येति। गुपादिषु
केवलेष्वनुबन्धनिर्देशस्य निष्पलतया अनुबन्धनिर्देशस्य सन्नन्तार्थत्वं विज्ञायत
इतिकृत्वा सन्नन्तात्तङित्यर्थः। नचैवमपि भ्वादिगणे एषां गोपनाद्यर्थनिर्देशो
व्यर्थ एवेति वाच्यं, भ्वादौ तदर्थनिर्देशस्य अपाणिनीयत्वादिति भावः तदुक्तं
भाष्ये– `गुपादिष्वनुबन्धकरणसामथ्र्यात्सन्नन्तादात्मनेपद&#039;मिति। अत्र
सन्नन्तादात्मनेपदमित्यक्त्वा केवलानामेषां शब्विकरणानां नास्ति प्रयोग इति
सूचितम्। तथा चुरादिष्वेषामनुदात्तानुबन्धराहित्यपि सूचितम्। अन्यथा अनुबन्धकरणस्य
केवलेष्वचरितार्थत्वात्सन्नन्तादिव ण्यन्तादपि अकर्तृगे फले
आत्मनेपदार्थत्वापातत्सन्नन्तादात्मनेपदमित्युक्तिरसङ्गता स्यादित्यन्यत्र
विस्तरः। धातोरितीति। `आद्र्धधातुकं शेषः&#039; इत्यत्र धातोर्विहितः प्रत्यय इति
व#इहितविशेषणाश्रयणात्सनश्चास्य
धात्वधिकारविहितत्वाऽभावान्नाद्र्धधातुकत्वमित्यर्थः। तेनेति। सन
आद्र्धधातुकत्वाऽभावेनेत्यर्थः। जुगुप्सते इति। निन्दतीत्यर्थः। गुपेः सनि
अनाद्र्धधातुकत्वादिड्?गुणेयोरभावे `सन्यङो&#039;रिति द्वित्वे
हलादिशेषेऽभ्यासचुत्वमिति भावः। जुगुप्सांचक्रे इति। `कास्प्रत्यया&#039;दित्याम्।
जुगुप्सिता। जुगुप्सिष्यते। जुगुप्सताम्। अजुगुप्सत। जुगुप्सेत। जुगुप्सिषीष्ट।
अजुगुप्सिष्ट। अजुगुप्सिष्यत। तितिक्षते इति। तिक्ष्णीकरोतीत्यर्थः। मान्धातोः
सनिद्वित्वे हलादिशेषे अभ्यासह्यस्वे `सन्यतः&#039; इति इत्त्वे `मान्बधे&#039;
त्यभ्यासदीर्घे, `नश्चे&#039;त्यनुस्वारे, मीमांसधातोर्लडादीति भावः। बधधातोः सनि
विशेषमाह– भष्भाव इति। बकारस्य भकार इत्यर्थः। चत्र्वमिति। धस्य तकार इत्यर्थः।
तथा च `भत्से&#039;ति सन्नन्तं संपन्नम्। बीभत्सते इति। भष्त्वचत्र्वयोरसिद्धत्वात् बध्
इत्यस्य द्वित्वे हलादिशेषे `सन्यतः&#039; इति इत्त्वे `मान्बधे&#039;ति दीर्घे
बीभत्सधातोर्लडादिति भावः। तदेवं गुपादिषु सप्तसु सन्नन्तेषु अत्र क्रमे धातुपाठे
निबद्धाश्चत्वार उदाह्मताः। कितमानशानधातवस्तु अनुपदमेव धातुपाठक्रमे
पठिष्यमाणास्तत्र तत्रोदाहरिष्यन्ते। रभ राभस्ये इति। अनिडयम्। राभस्यं–
शीघ्रीभावः। आङ्पूर्वकस्तु प्रारम्भर्थकः। तदाह–आरभते इति। रब्धेति।
`झषस्तथो&#039;रिति धत्वं, भस्य जश्त्वम्। रप्स्यत इति। रभताम्। अरभत। रभेत। रप्सीष्ट।
अरब्ध। अरप्स्यत। डु लभषिति। डुरित् षकारश्च। `ड्वितः क्रिः&#039;
`षिद्भिदादिभ्यो&#039;ऽङिति प्रयोजनम्। अनिट्। रभधातुवद्रूपाणि। ष्वञ्ज परिष्वङ्गे इति।
षोपदेशोऽयमनिट्। 
</p>

</div>
<!-- EDIT6 SECTION "बालमनोरमा" [1703-11023] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
203 सन्यङोः। सप्तमीमाश्रित्य सनि यङि च परे इति व्याख्यायां– `प्रतीषिषति,&#039;
`अटाट\उfffद्ते&#039; इत्यादि न सिध्येत्, सन्यङोः प्रकृतिभागस्यैव द्वित्वप्रसक्तेरत
आह– सन्नन्तस्येति। ननु सप्तमीपक्षेऽपि सन्यङोरेव द्वित्वं स्यान्न तु
प्रकृतिभागस्य, शपोऽकारेणैव जुगुप्सते तितिक्षते
इत्यादिरूपसिद्धेस्तयोरकारोच्चारणस्य `अजादेर्द्वितीयस्ये&#039;ति द्वित्वार्थत्वात्।
यद्यपि निमित्तस्य कार्यित्वस्वीकारे आट आटतुरित्यादौ। लिटि परतः पूर्वभागमात्रस्य
द्वित्वं न सिध्येत्तथाप्यकारोच्चारणसामथ्र्यात्सन्यङोः कार्यित्वमभ्युपगन्तुं
शक्यमिति चेन्मैवम्।अकारफलानां बहूनां सत्त्वात्। तथाहि—- दित्स्यं
धित्स्यमित्यत्राऽचो यति कृते `यतोऽनावः&#039; इत्याद्युदात्तः सिध्यति। अकाराऽभावे तु
`ऋहलो&#039;रिति ण्यतीष्टस्वरो न सिध्येत्। किंच `पिपठिषि
ब्राआहृणकुलानी&#039;त्यत्राऽल्लोपस्य स्थानिवत्त्वाज्झलन्तलक्षणो नुम् न भवति,
अकाराऽभावे तु स्यादेव नुम्। अपिच `पापचक&#039; इत्यादावल्लोपस्य स्थानिवत्त्वात् `अत
उपधायाः&#039; इति वृद्धिर्न प्रवर्तते। अपि च `यस्य हलः&#039; इत्यत्र यस्येति
सङ्घातग्रहणमहर्यीदित्यादौ यलोपव्यावृत्त्यर्थमिति सर्वसंमतम्। तथा च `अपापचिष्टे&#039;
त्यादौ यलोपोऽप्यकारफलमिति `सन्यङो&#039; रिति षष्ठ\उfffदेव युक्ता। एवं हि यङ्लुकि
प्रत्ययलक्षणेन यङन्तत्वाद्द्वित्वं सिध्यति। परसप्तम्यां तु
द्वित्वस्याऽङ्गकार्यत्वात् `न लुमते&#039; ति निषेधः प्रवर्तेतेति दिक्। दानशानौ चेति।
आर्जवनिशानार्थविति भावः। अर्थान्तरे त्विति। धातुपाठोपात्ते गोपनादिरूपेऽर्थे
इत्यर्थः। अननुबन्धका इति। सानुबन्धकत्वे तु केवलेऽचरितार्थत्वादऽनुबन्धस्य
सन्नन्तादिवाऽकर्तृगफलाण्ण्यन्तादपि तङ् स्यादिति भावः। एवं
चानुपूर्वीमात्रसाम्येऽपि भ्वादयश्चुरादिभ्यो भिन्ना एवेति फलितम्। इड्गुणौ नेति।
यद्यपि `हलन्ताच्चे&#039;ति सनः कित्त्वेनापि गुणाऽभावः
सुसाधस्ततापीडभावार्थमुक्तहेतुरेवाश्रयणीय इति किं हेत्वन्तराश्रयणेनेति भावः।
केचित्तु अर्थवद्ग्रहणपरिभाषया इच्छासन एव `हलन्चाच्चे&#039;ति सूत्रे ग्रहणमिति नाऽस्य
स्वार्थसनः कित्त्वमित्याहुः। रभ राभस्ये। राभस्यमुपक्रमः। लिटि रेभे। रेभाते।
लुङि अरब्ध। अरप्साताम्। डुलभष्। `ड्वितः क्रिः&#039; लप्त्रिमम्। `षिद्भिदादिभ्य&#039;
इत्यङ्। लभा। लिटि– लेभे। लुङि–अलब्ध।
</p>

</div>
<!-- EDIT7 SECTION "तत्त्वबोधिनी" [11024-16276] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
वृत्तिः सन्नन्तस्य यङन्तस्य च धातोरनभ्यासस्य प्रथमस्यैकाचो द्वे स्तोऽजादेस्तु द्वितीयस्य । There is reduplication of the first portion – containing a single vowel – of a सन्नन्त-धातुः (verbal root ending in the affix “सन्”) which is not already reduplicated. But if the verbal root (that has more than one vowel) begins with a vowel, then the reduplication is of the second portion – containing a single vowel.
</p>

<p>
Example continued from 3-1-7<br/>

पठ् + इस<br/>

= पठ् पठ् + इस 6-1-9<br/>

= प पठ् + इस 7-4-60<br/>

= पि पठ् + इस 7-4-79<br/>

= पिपठिष 8-3-59<br/>

“पिपठिष” has धातु-सञ्ज्ञा by 3-1-32
</p>

<p>
Example continued under 1-3-62
</p>

</div>
<!-- EDIT8 SECTION "Satishji's सूत्र-सूचिः" [16277-] --></div>
</body>
</html>
