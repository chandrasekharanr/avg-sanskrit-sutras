<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-4-3</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-4-3"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-4-3.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-4-3"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-4-3"/>
<link rel="canonical" href="http://avg-sanskrit.org/sutras/6-4-3.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-4-3","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#नामि">6-4-3 नामि</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-4-2.html" class="wikilink1" title="sutras:6-4-2">&lt;&lt;6-4-2</a>  —- <a href="http://avg-sanskrit.org/sutras/6-4-4.html" class="wikilink1" title="sutras:6-4-4">6-4-4&gt;&gt;</a>
</p>

<h3 class="sectionedit1" id="नामि">6-4-3 नामि</h3>
<div class="level3">

</div>
<!-- EDIT1 SECTION "6-4-3 नामि" [60-89] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [90-147] -->
<h2 class="sectionedit3" id="काशिका">काशिका</h2>
<div class="level2">

<p>
नाम् इति एतत् षष्ठीबहुवचनम् आगतनुट्कं गृह्यते। तस्मिन् परतोऽङ्गस्य दीर्घो भवति। अग्नीनाम्। वायुनाम्। कर्तॄणाम्। हर्तॄणाम्। अणः इत्येतदत्र निवृत्तम्। आगतनुट्कग्रहणम् उत्तरार्थम्, कृते च नुटि दीर्घप्रतिपत्त्यर्थम्। अन्यथा हि नुडेव न स्यात्। <br/>
नामि दीर्घ आमि चेत् स्यात् कृते दीर्घे न नुट् भवेत्। <br/>
वचनाद् यत्र तन्नास्ति नोपधायाश्च चर्मणाम्।।
</p>

</div>
<!-- EDIT3 SECTION "काशिका" [148-1106] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [1107-1147] -->
<h2 class="sectionedit5" id="लघु">लघु</h2>
<div class="level2">

<p>
149 अजन्ताङ्गस्य दीर्घः. रामाणाम्. रामे. रामयोः. सुपि - एत्त्वे कृते..
</p>

</div>
<!-- EDIT5 SECTION "लघु" [1148-1344] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
207 `राम-नाम्&#039; इति स्थिते-नामि। `ढ्रलोप&#039; इत्यनुवर्तते। दीर्घश्रुत्या च `अच&#039;
इत्युपस्थितम्। तेन चाङ्गं विशेष्यते। अतस्तदन्तविधिः। तदाह–अजन्तस्येति। `नुटि&#039;
इति न सूत्रितम्। `भृञः किन्नुट् चे&#039;त्यौणादिकगन्प्रत्ययान्ते भृङ्गशब्दे ऋकारस्य
दीर्घापत्तेः। `अङ्गानां पामना&#039;मित्यादौ तु न दीर्घः, अर्थवद्ग्रहणपरिभाषया अर्थवत
एव नामो ग्रहणात्पामादिलक्षणे नप्रत्यये टापि द्वितीयैकवचने अमि कृते त्रयाणामपि
प्रत्ययानां प्रत्येकमर्थवत्त्वेऽपि समुदायस्यानर्थकत्वात्। ननु नामीति
सनकारग्रहणं मास्तु, `अमि&#039; इत्येव सूत्रयताम्। नच राम-आमित्यस्यां दशायां दीर्घे
सति ह्यस्वान्तत्वाभावात् `ह्यस्वनद्यापः&#039; इति नुट् न स्यादिति वाच्यम्।
`ह्यस्वान्तान्नुडि&#039;ति वचनसामथ्र्यात्कृतेऽपि दीर्घे भूतपूर्वगत्याश्रयणेन
नुडुपपत्तेरिति चेन्न, सनकारनिर्देशस्य `नोपधाया&#039; इत्युत्तरार्थत्वात्। यदि हि
आमीत्येवोच्येत तर्हि `नोपाधायाः&#039; इत्युत्तरसूत्रेऽपि आमीत्येवानुवर्तेत। ततश्च
नान्तस्योपधाया दीर्घः स्यादामीत्येव लभ्येत। एवं सति `चर्मणां&#039;
`वर्मणा&#039;मित्यादावपि दीर्घः स्यात्। अतो `नामी&#039;ति सनकारनिर्देश इति भाष्ये
स्पष्टमित्यलम्। `अटकुप्वाङि&#039;ति णत्वं सिद्धवत्कृत्याह–रामाणामिति। नन्वत्र
परत्वात् `सुपि चे&#039;ति दीर्घ एवोपन्यसनीयः, न तु `नामी&#039;ति दीर्घः, फलविशेषाऽभावोऽपि
न्यायानुरोधेनैव शास्त्रप्रवृत्तेः `इको झल्&#039; इति सूत्रे भाष्ये प्रपञ्चितत्वादिति
शङ्कते–सुपि चेति दीर्घो यद्यपि पर इति। परिहरति–तथापीति। सन्निपातेति।
ह्यस्वान्तसन्निपातमुपजीव्य प्रवृत्तस्य नुटो ह्यस्वविघातकं `सुपि चे&#039;ति दीर्घं
प्रति निमित्तत्वाऽसम्भवादिति भावः। नन्विह `नामी&#039;ति दीर्घप्रवृत्तावपि
सन्निपातपरिभाषाविरोधस्तुल्य इत्यत आह-नामीत्यनेनत्विति। यद्यत्र `नामी&#039;ति दीर्घो
न स्यात्तर्हि तदारम्भो व्यर्थः स्यात्। ततश्च निरवकाशत्वाद्रामाणामित्यादौ नामीति
दीर्घः सन्निपातपरिभाषां बाधित्वा प्रवर्तते। `सुपि चे&#039;ति दीर्घस्तु
रामाभ्यामित्यादौ सावकाशत्वाद्रामाणामित्यादौ नामि परे सन्निपातपरिभाषां न
बाधितुमर्हति। तस्माद्रामाणामित्यादौ नामि परे दीर्घप्रवृत्तौ सन्निपातपरिभाषां
बाधितुं नामीति दीर्घारम्भः। ननु `नामी&#039;ति दीर्घो निरवकाशत्वात्सन्निपातपरिभाषां
बाधत इत्ययुक्तम्, यत्र ह्यस्वान्तसन्निपातमनुपजीव्यैव नुटः प्रवृत्तिस्तत्र
सन्निपातपरिभाषानुपमर्देनैव नामीति दीर्घप्रवृत्तेः सावकाशत्वात्। यथा-
कतीनामीत्यत्र। तत्र हि `षट्चतुभ्र्यः&#039; इति नुट्। षट्संज्ञकेभ्यश्चतुरश्च
परस्याऽऽमो नुट् स्यादिति हि तदर्थ इति चेत्, एवं हि सति `कतेर्नामी&#039;त्येव
सूत्र्येत। अजन्तस्याङ्गस्य नामि दीर्घ इत्येवंपरं नामीति सामान्यसूत्रं
नारम्भणीयमित्यर्थः। अन्यथा मुद्गादणित्यनुपपत्तेरिति कैयटः। न चैवं सति
कतिशब्दस्याधिकस्य प्रवेशे गौरवमिति वाच्यं, `न तिसृचतसृ&#039; इति नामि
दीर्घनिषेधाऽकरणेन लाघवात्। एवं च कतेर्नामीत्यनुक्त्वा नामीति
सामान्यसूत्रारम्भसामथ्र्याद्रामाणामित्यादावपि नामीति दीर्घः सन्निपातपरिभाषां
बाधित्वा निविशत इति युक्तम्। एवं च आरम्भसामथ्र्यादिति मूलमपि
कतेर्नामीत्यनुक्त्वा नामीति सामान्यसूत्रारम्भसामथ्र्यादत व्याख्येयमित्यलं
विस्तरेण।\र्\नत सप्तमीविभक्तिः। ङेर्ङकार इत्। `राम-इ&#039; इति स्थिते `आद्गुण&#039; इति
मत्वाह–राम इति। रामयोरिति। षष्ठीद्विवचनवत्। सुप्येत्वे कृत इति।
पकारस्येत्त्वे, लोपे, `बहुवचने झल्येत्&#039; इत्येत्त्वे कृत इत्यर्थः।
</p>

</div>
<!-- EDIT6 SECTION "बालमनोरमा" [1345-9190] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
174 नामि। `ढ्रलोपे&#039;-इत्यतो `दीर्घ&#039; इत्यनुवत्र्तते। दीर्घश्रुत्योपस्थितेनाऽच
इत्यनेनाङ्गस्येति विशेष्यते। विशेषणेन न तदन्तविधिः। तदेतदाह-
अजन्ताङ्गस्येत्यादि। अर्थवद्ग्रहणपरिभाषया `नामी&#039;ति नुट् सहित एवाऽऽम् गृह्रते।
तेन पामनाम्, अङ्गनामित्यादौ न भवति। तत्र हि पामादिलक्षणे नप्रत्यये टापि
द्वितीयैकवचने च कृते त्रयाणामपि प्रत्ययानां प्रत्येकमर्थवत्त्वेऽपि `ना&#039;मिति
समुदायस्यानर्थकत्वात्। यद्यपि नलोपस्याऽसिद्धत्वादनेन `पामना&#039;मित्यत्र दीर्घः
सुपरिहरः, तथापि `नोपधायाः&#039; इत्यनेन तु स्यादेवेति बोध्यम्। `नुटि&#039; इति तु न
सूत्रितम्। `भृञः किन्नुट् च&#039; इत्यौणादिकगन्प्रत्ययान्ते भृङ्गशब्दे मा भूदिति।
स्यादेतत्। नुडागमस्याऽऽम्भक्तत्वादाम्ग्रहणेन सनकारोऽप्याम् ग्रहीष्यत इति `आमि&#039;
इत्येव सूत्रमस्तु। न चाऽऽमीति दीर्घस्य कृताकृतप्रसङ्गित्वेन नित्यत्वात्परमपि
नुटं बाधित्वा अग्नीनामिन्दूनामित्यत्र दीर्घे कृते ह्यस्वाश्रयो नुट् न भवेदिति
वाच्यम्, ह्यस्वान्तान्नुडिति वचनसामथ्र्यात्कृतेऽपि दीर्घे भूतपूर्वगत्याश्रयणेन
तत्प्रवृत्तेः। नापि `न तिसृचतसृ&#039; इति निषेधात्तिसृणां चतसृणामित्यत्र
ह्यस्व#आन्तान्नुडिति वचनस्य प्रयोजनमस्तीति वाच्यम्। `चतसृणा&#039;मित्यत्र
`षट्चतुभ्र्यश्च&#039; इत्यनेनैव नुट्सिद्धेः। `ह्यस्वनद्यापः&#039;–इति सूत्रे
`त्रेस्त्रयः&#039; इत्यतः `त्रे&#039;रित्यनुवर्त्त्य त्रिशब्दात्परस्यामो नुडिति
व्याख्यानात्तिसृणामित्यत्रापि तत्सिद्धेः। यद्यपि नृणामित्यत्र प्रयोजनमस्ति,
तथापि नैकमुदाहरणं प्रयोजयति। अन्यथा `नृनद्यापः&#039; इत्येव वदेत्।
तस्मादादमीत्युक्तौ न किंचिद्बाधकमस्तीत्यामः सनकारस्य ग्रहणं व्यर्थमिति चेत्,
अत्रोच्यते, उत्तरार्थं सनकारग्रहणं कर्तव्यं, `नोपधायाः&#039; इति दीर्घो न नुड्भवेत्।
वचनाद्यत्र तन्नास्ति नोपधायाश्च वर्मणाम्&#039; इति। अत्र वदन्ति-
वचनाद्भूतपूर्वगत्याश्रयणेन तत्प्रवृत्तिरित्येतच्चिन्त्यम्। गौणत्वे
`षट्चतुभ्र्यश्च&#039; इति नुटोऽप्रवृत्त्या `प्रियचतसृणा&#039;मित्यत्र नुडर्थं
ह्यस्ववचनस्य चरितार्थत्वेन सामथ्र्यस्योपक्षयात्। तत्र हि `नुमचिर-&#039; इति
रादेशात्पूर्वविप्रतिषेधेन नुडिष्यत इति। तदयुक्तम्। `ऋन्नद्यापः&#039; इति सूत्रितेऽपि
ऋदन्तान्नुट् सिध्यत्येवेति ह्यस्वग्रहणसामथ्र्यस्यानुपक्षीणत्वादिति दिक्।
परिभाषाविरोधादिति। `कृताकृतप्रसङ्गित्वेन `नामि&#039; इति दीर्घस्याप्यनित्यत्वात्।
आरम्भसामथ्र्यादिति। `सुपि च&#039; इत्यस्य तु न सामथ्र्यं, रामाभ्यामित्यादौ
सावकाशत्वादिति भावः। ननु `कतीना&#039;मित्यत्र परत्वात् `षट्चतुभ्र्यश्च&#039; इति नुटि
`नामि&#039; इति दीर्घः सन्निपातपरिभाषामबाधित्वैव प्रवर्तत
इत्यारम्भसामथ्र्यस्योपक्षयात् `नामि&#039; इति सूत्रमपि `रामाणा&#039;मित्यत्र
सन्निपातपरिभाषया न प्रवर्तते। तथा च `आचार्याणाम्&#039; इति निर्देशेनोक्तपरिभाषाया
अनित्यत्वमाश्रित्य `सुपि च&#039; इति दीर्घ एव परत्वात्प्रवर्ततामिति चेत्। अत्र
केचित्समाधयन्ति-चतुग्र्रहणसाहचर्याद्धलन्तषट्संज्ञकादेव परस्यामः षट्संज्ञाश्रयो
नुड्भवति न तु कतिशब्दात्परस्यामः, तथा च `कतीना&#039;मित्यत्र ह्यस्वाश्रय एव
नुडित्यारम्भसामथ्र्यं नोपक्षीणमिति। तदपरे न क्षमन्ते। रेफो यथा हल्संज्ञकस्तथा
अम्संज्ञकोऽपि भवतीत्यमन्तषट्संज्ञकादेव परस्यामः षट्संज्ञाश्रयो नुड्भवति न तु
प्रियपञ्चां प्रियषषामित्यादाविति सिद्धान्ताद्बहिरङ्ग षट्संज्ञायो नुट्। तथा
चान्तरङ्गत्वात्कतीनामित्यत्र ह्यस्वाश्रय एव नुडिति `नामि&#039; इति दीर्घः
सन्निपातपरिभाषां बाधित्वैव प्रवर्तते, ततश्चापम्भसामथ्र्यादिति मूलोक्तग्रन्थस्य
न काप्यमुपपत्तिरिति समादधुः। इतरे तु `आरम्भसामथ्र्या&#039;दित्यस्यायमर्थो `न
तिसृचतसृ&#039; इति निषेधारम्भसामथ्र्यादिति। `तिसृणा&#039;मित्यत्र ह्यस्वान्तलक्षणे नुटि
कृते `नामि&#039; इति दीर्घप्रवृत्तौ हि `न तिसृ-&#039; इति निषेध आरभ्यते। सन्निपातपरिभाषया
दीर्घाऽप्रवृत्तौ तु किमनेन निषेधेन ?। अतो ज्ञायते `नामि&#039; इति दीर्घ
संनिपातपरिभाषां बाधत इति। यैस्तु `ह्यस्वनद्यापः-&#039; इत्यत्र ह्यस्वग्रहणं
प्रत्याख्यायते, तैस्तु `नामि&#039; इति दीर्घे आरम्भसामथ्र्यं नाश्रयणीयमेव।
</p>

</div>
<!-- EDIT7 SECTION "तत्त्वबोधिनी" [9191-18461] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
67) नामि <span class="curid"><a href="http://avg-sanskrit.org/sutras/6-4-3.html" class="wikilink1" title="sutras:6-4-3">6-4-3</a></span> <br/>

 <br/>

वृत्ति: नामि परे अजन्ताङ्गस्य दीर्घ: । The ending vowel of an अङ्गम् gets elongated if followed by the term “नाम्” . <br/>

 <br/>

गीतासु उदाहरणम् – श्लोकः <a href="http://avg-sanskrit.org/bg10.html#10-22" class="wikilink2" title="text:bg10" rel="nofollow">bg10-22</a>  <br/>

 <br/>

वेद + आम् = वेद + नाम् <a href="http://avg-sanskrit.org/sutras/7-1-54.html" class="wikilink1" title="sutras:7-1-54">7-1-54</a>, <a href="http://avg-sanskrit.org/sutras/1-1-46.html" class="wikilink1" title="sutras:1-1-46">1-1-46</a> = वेदानाम् <br/>

 <br/>

</p>

</div>
<!-- EDIT8 SECTION "Satishji's सूत्र-सूचिः" [18462-] --></div>
</body>
</html>
