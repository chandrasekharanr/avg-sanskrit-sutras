<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-4-30</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-4-30"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-4-30.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-4-30"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-4-30"/>
<link rel="canonical" href="http://avg-sanskrit.org/sutras/6-4-30.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-4-30","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#न_अञ्चेः_पूजायाम्">6-4-30 न अञ्चेः पूजायाम्</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-4-29.html" class="wikilink1" title="sutras:6-4-29">&lt;&lt;6-4-29</a>  —- <a href="http://avg-sanskrit.org/sutras/6-4-31.html" class="wikilink1" title="sutras:6-4-31">6-4-31&gt;&gt;</a>
</p>

<h3 class="sectionedit1" id="न_अञ्चेः_पूजायाम्">6-4-30 न अञ्चेः पूजायाम्</h3>
<div class="level3">

</div>
<!-- EDIT1 SECTION "6-4-30 न अञ्चेः पूजायाम्" [64-129] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [130-187] -->
<h2 class="sectionedit3" id="काशिका">काशिका</h2>
<div class="level2">

<p>
अञ्चेः पूजायाम् अर्थे नकारस्य लोपो न भवति। अञ्चिता अस्य गुराः। अञ्चितम् एव शिरो
वहति। अञ्चेः पूजयाम् <a href="http://avg-sanskrit.org/sutras/7-2-53.html" class="wikilink1" title="sutras:7-2-53">7-2-53</a> इति इडागमः। पूजायाम् इति किम्? उदक्तमुदकं
कूपात्। उद्धृतम् इत्यर्थः। यस्य विभाषा <a href="http://avg-sanskrit.org/sutras/7-2-15.html" class="wikilink1" title="sutras:7-2-15">7-2-15</a> इति इट्प्रतिषेधः।
</p>

</div>
<!-- EDIT3 SECTION "काशिका" [188-796] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [797-837] -->
<h2 class="sectionedit5" id="लघु">लघु</h2>
<div class="level2">

<p>
343 पूजार्थस्याञ्चतेरुपधाया नस्य लोपो न. प्राङ्. प्राञ्चौ. नलोपाभावादलोपो न.
प्राञ्चः. प्राङ्भ्याम्. प्राङ्क्षु.. एवं पूजार्थे प्रत्यङ्ङादयः.. क्रुङ्.
क्रुञ्चौ. क्रुङ्भ्याम्.. पयोमुक्, पयोमुग्. पयोमुचौ. पयोमुग्भ्याम्..
उगित्त्वान्नुमि - ,
</p>

</div>
<!-- EDIT5 SECTION "लघु" [838-1480] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
पूजार्थादञ्चुधातोः क्विनि `अनिदिता&#039;मिति नलोपे प्राप्ते–नाऽञ्चेः। `अनिदिता&#039;मिति
सूत्रात् `उपधायाः&#039; `क्ङिती&#039;त्यनुवर्तते। `श्नान्न लोपः&#039; इत्यतो `नलोप&#039;
इत्यनुवर्तते। `ने&#039;ति लुप्तषष्ठीकम्। तदाह–पूजार्थस्येत्यादिना। पूजाया गम्यत्वे
सतीत्यर्थः, न त्वत्राञ्चुधातोः पूजार्थत्वमेवेह विवक्षितम्। अत एव `अञ्चितं
गच्छती&#039;त्यत्र नलोपो न। अञ्चतेरत्र समाधानमर्थः। समाहितो भूत्वा गच्छतीति गम्यते।
समाधानं च अव्याकुलत्वम्, अव्याकुलं गच्छतीत्यर्थः। अव्याकुलगमने च पूजा गम्यते,
नत्वञ्चतेरेव सोऽर्थ इति `अञ्चोनपादाने&#039; इति सूत्रे भाष्यकैयटयोः स्पष्टम्।
प्राङिति। प्रपूर्वादञ्चतेः क्विन्। प्रकर्षेण पूजनमञ्चेरर्थः। नलोपाऽभावे प्राञ्च
इत्यतः सुबुत्पत्तिः। हल्ङ्यादिलोपः, संयोगान्तलोपः, ततोऽनुस्वारपरसवर्णनिवृत्तौ
नकारस्य `क्विन्प्रत्ययस्य कुः&#039; इति कुत्वेन ङकार इति भावः। प्राञ्चाविति।
स्वाभाविकनकारस्य अनुस्वारपरसवर्णाविति भावः। अलुप्तेति। `उगिदचा&#039;मित्यत्र
नलोपिनोऽञ्चेतेरेव ग्रहणान्नुम्न। ततश्च नकारद्वयश्रवणं न शङ्क्यमिति भावः।
नलोपाऽभावादिति। शसादावचि `अचः&#039; इति लोपो न भवति। सुप्तनकारस्यैवाऽञ्चतेस्तत्र
ग्रहणादिति भावः। प्राञ्च इति। प्र अञ्च् अस् इति स्थिते सवर्णदीर्घे रूपमिति
भावः। `नाञ्चेः पूजाया&#039;मित्यनारम्भे सुटि नुमैव रूपसिद्धावपि शसादावचि नकारश्रवणं
न स्यात्, `अनिदिता&#039;मिति लोपप्रसङ्गात्। असर्वनामस्थानतया `उगिदचा&#039;मिति
नुमश्चाऽप्रसक्तेरिति बोध्यम्। प्राङ्भ्यामिति। `स्वादिषु&#039; इति पदत्वाच्चकारस्य
संयोगान्तलोपेऽनुस्वारपरसवर्णनिवृत्तौ नकारस्य `क्विन्प्रत्ययस्ये&#039;ति कुत्वेन ङकार
इति भावः। इत्यादीति। प्राङ्भिः। प्राञ्चे, प्राङ्भ्याम्, प्राङ्भ्यः। प्राञ्चः,
प्राञ्चोः, प्राञ्चाम्। प्राञ्चि, प्राञ्चोः। प्राङ्ख्ष्विति। `ङ्णोः कुक्टुक्&#039;
इति वा कुक्। `चयो द्वितीयाः&#039; इति पक्षे खश्च बोध्यः। एवमिति। सुटि पूर्ववदेव
रूपाणि। शसादावचि-प्रत्ययः। प्रत्यञ्चा। प्रत्यङ्भ्याम्। अमुमुयञ्चः।
अमुमुयङ्भ्याम्। उदञ्चः। उदङ्भ्यामित्यादि ज्ञेयम्। क्रुञ्च कौटिल्येति।
नलोपाभावोऽपीति। `अनिदिता&#039;मिति नलोपाऽभावः, निरुपपदात्क्विन्नपि निपात्यत
इत्यर्थः। सति तु नलोपे नकारो न श्रूयेत। `उगिदचा&#039;मिति नुमः
सर्वनामस्थानेऽप्यप्रवृत्तेः। वस्तुतस्तु स्वाभाविकञोपधस्यैव धातुपाठे
निर्द#एशान्नलोपस्याऽत्र प्रसक्तिरेव नास्ति। अत एव `परेश्च घाङ्कयोः&#039; इति सूत्रे
भाष्ये `क्रुञ्चे&#039;त्यत्र चकारे परे `चो कुः&#039; इति कुत्वमाशङ्क्य ऋत्विगित्यादि
सूत्रे क्रुञ्चेति निपातनात्कुत्वं नेत्युक्तं सङ्गच्छते। यदि तु
नस्यानुस्वारपरसवर्णाभ्यां ञकारो निर्दिश्येत, तर्हि तस्य `चो कुः&#039; इति
कुत्वप्रसक्तिरेव नास्तीति तदसङ्गतिः स्यात्, कुत्वे कर्तव्ये
परसवर्णस्याऽसिद्धत्वादित्यास्तां तावत्। नोपधत्वमभ्युपेत्य आह–क्रुङिति।
हल्ङ्यादिलोपे संयोगान्तलोपे नकारस्य `क्विन्प्रत्ययस्ये&#039;ति कुत्वम्।
क्रुङ्भ्यामिति। संयोगान्तलोपे नकारस्य कुत्वं ङकारः। अत्र प्रथमैकवचने
भ्यामादावपि कुत्वं निपातनादेव न भवति, चवर्गपञ्चमञकार एव सर्वत्रेति `परेश्च
घाङ्कयोः&#039; इति सूत्रभाष्यकैयटस्वरसः। पयोमुगिति। `मुच्लृ मोक्षणे&#039;क्विप्।
सुपूर्वात् `ओ व्रस्चू छेदने&#039; इति धातोः क्विपि `ग्राहिज्ये&#039;ति सम्प्रसारणे
सुवृश्च्शब्दः। तस्य विशेषमाह-षत्वमिति। हल्ङ्यादिना सुलोपे कृते चकारस्य
षत्वमित्यर्थः। सलोप इति। धातुपाठे व्रस्चू इति सस्य श्चुत्वे कृते `व्रश्चू&#039; इति
निर्देशः। तत्र श्चुत्वस्याऽसिद्धत्वात् `स्कोः&#039; इति सकारस्य लोप इत्यर्थः।
`वावसाने&#039; इति चर्त्वे षस्य टः। तदभावे जश्त्वेन ड इत्यर्थः। सुवृट्?त्स्विति।
चत्र्वस्याऽसिद्धत्वात्पूर्वं `डः सी&#039;ति वा धुट्। ततस्चत्र्वमिति भावः। इति
चान्ताः। अथ तान्ताः। अछ महच्छब्दे विशेषं वक्तुमाह–वर्तमाने। उणादिसूत्रमेतत्।
निपात्यन्ते इति। तत्र `पृषु सेचने&#039; `बृह वृद्धौ&#039; अनयोर्गुणाऽभावः, महेः कर्मणि
अतिप्रत्ययः, `गमेर्जगादेशश्चेति विशेषः। शतृवदिति। शतृप्रत्ययान्तवदित्यर्थः।
उगित्त्वादिति। शतृवद्भावेन सुटि उगित्त्वान्नुमित्यर्थः। सान्तेति। सुटि महन्त स्
औ इत्यादिस्थितौ नकारात्पूर्वस्य अकारस्य दीर्घ इत्यर्थः। मह्रते इति। कर्तरि
कृत्&#039; इति कत्र्रर्थं बाधित्वा निपातनात् `मह पूजायाम्&#039; इति धातोः कर्मणि
अतिप्रत्यय इति भावः। महानिति। नुमि दीर्घे सुलोपे संयोगान्तलोप इति भावः।
महान्ताविति। नुमि दीर्घे अनुस्वारपरसवर्णाविति भावः। हे महन्निति।
असंबुद्धावित्यनुवृत्तेः `सान्तमहतः&#039; इति दीर्घो नेति भावः। महत इति।
असर्वनामस्थानत्वाच्छसादौ न दीर्घः। धीरस्यास्तीत्यर्थे धीशब्दान्मतुप्, पकार इत्,
उकार उच्चारणार्थः। तद्धितान्तत्वेन प्रातिपदिकत्वात्सुबुत्पत्तिः।
</p>

</div>
<!-- EDIT6 SECTION "बालमनोरमा" [1481-12148] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
376 नाञ्चेऋ। नुमैव सिद्धे `प्राञ्चः &#039;प्राञ्चे`त्यादौ नुमोऽभावेऽपि
नकारश्रवणार्थः। प्राङिति। प्रकर्षेणाऽञ्चति पूजयतीति पूजार्थादञ्चेः क्विन्।
प्रङ्क्षिति। `ङ्णोः कुक्टु&#039;गिति वा कुक्। `चयो द्वितीया&#039;इति क्षे खकारोऽपि
बोध्यः। एवमिति। शसादिषु–प्रत्यञ्चः। प्रत्यङ्भ्याम्। अमुमुयञ्चः अमुमुयङ्भ्याम्।
उदञ्चः। उदङ्भ्यामित्यादि ज्ञेयम्। क्रुञ्चतीति क्रुङ्। सलोप इति।
श्चुत्वस्याऽसिद्धत्वात्पूर्वं `डः सी&#039;ति वा धुट्। ततश्चत्र्वम्। इति चान्ताः।
निपात्यन्तः इति। `पृषु सेचने&#039;। `बृह वृद्धौ&#039;। अत्र गुणाऽभावः। महेः कर्मणि
प्रत्ययः। अतएव मह्रते पूज्यते महानिति व्याचष्टे। गमेस्तु जगादेशः।
चत्वारोऽप्यतिप्रत्ययान्ताः। एतच्चोणादिषु स्फुटीकरिष्यते।
</p>

</div>
<!-- EDIT7 SECTION "तत्त्वबोधिनी" [12149-13926] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [13927-] --></div>
</body>
</html>
