<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-4-10</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-4-10"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-4-10.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-4-10"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-4-10"/>
<link rel="canonical" href="http://avg-sanskrit.org/sutras/6-4-10.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-4-10","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#सान्तमहतः_संयोगस्य">6-4-10 सान्तमहतः संयोगस्य</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-4-9.html" class="wikilink1" title="sutras:6-4-9">&lt;&lt;6-4-9</a>  —- <a href="http://avg-sanskrit.org/sutras/6-4-11.html" class="wikilink1" title="sutras:6-4-11">6-4-11&gt;&gt;</a>
</p>

<h3 class="sectionedit1" id="सान्तमहतः_संयोगस्य">6-4-10 सान्तमहतः संयोगस्य</h3>
<div class="level3">

</div>
<!-- EDIT1 SECTION "6-4-10 सान्तमहतः संयोगस्य" [62-132] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [133-190] -->
<h2 class="sectionedit3" id="काशिका">काशिका</h2>
<div class="level2">

<p>
सकारान्तस्य संयोगस्य यो नकारः महतश्च तस्य उपधायाः दीर्घो भवति सर्वनामस्थाने
परतः असम्बुद्धौ। श्रेयान्, श्रेयांसौ, श्रेयांसः। श्रेयांसि। पयांसि। यशांसि।
महतः स्वल्वपि महान्, महान्तौ, महान्तः। असम्बुद्धौ इति किम्? हे श्रेयन्। हे
महन्।
</p>

</div>
<!-- EDIT3 SECTION "काशिका" [191-852] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [853-893] -->
<h2 class="sectionedit5" id="लघु">लघु</h2>
<div class="level2">

<p>
344 सान्तसंयोगस्य महतश्च यो नकारस्तस्योपधाया दीर्घोऽसम्बुद्धौ सर्वनामस्थाने.
महान्. महान्तौ. महान्तः. हे महन्. महद्भ्याम्.. ,
</p>

</div>
<!-- EDIT5 SECTION "लघु" [894-1245] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
315 सान्त महतः। `सर्वनामस्थाने चासंबुद्धौ इति, `नोपधाया&#039; इति चानुवर्तते। `ने&#039;ति
लुप्तषष्ठीकं पदम्। `ढ्रलोपे पूर्वस्ये&#039;त्यतो `दीर्घ&#039; इत्यनुवर्तते। नकारस्य
उपधाया दीर्घ इति लभ्यते। `संयोगस्ये&#039;त्यवयवषष्ठ\उfffद्न्तं नकारेऽन्वेति।
`सान्ते&#039;ति षष्ठ\उfffद्न्तं पृथक्पदम् . आर्ष षष्ठ\उfffदा लुक्। सान्तस्येति
लभ्यते। तच्च संयोगेऽभेदेनान्वेति-सान्तो यः संयोग इति। अत
एवाऽसामथ्र्यान्महच्छब्देन तस्य न समासः। `महत&#039; इत्यप्यवयवषष्ठ\उfffद्न्तम्। तच्च
नकारेऽन्वेति। तदाह-सान्त-संयोगस्येत्यादिना। अजरांसीति। दीर्घे सति
`नश्चपदान्तस्ये&#039;त्यनुस्वारः। अत्र उपधाया इति पूर्वत्वमात्रोपलक्षणं,
पारिभाषिकोपधात्वस्याऽसंभवात्। अथ द्वितीयैकवचने रूपं दर्शयितुमाह–अमि लुक इति।
अजर अमिति स्थिते `स्वमोर्नपुंसका&#039;दिति सुक् प्राप्तः, तं बाधित्वा
तदपवादोऽतोमित्यम्भावः प्राप्तः, तं बाधित्वा `विप्रतिषेधे पर&#039;मिति परत्वाज्जरस्।
अजरसमिति। वस्तुस्थितिकथनमेतत्। ननु लुगपवादस्याऽम्भावस्य जरसादेशेन बाधितत्वात्
`अपवादे निषिध्दे पुनरुत्सर्गस्य स्थिति&#039;रिति न्यायेनाऽमो लुक्?कुतो न स्यादित्यत
आह–तत इति। `ततो न लु&#039;गित्यन्वयः। जरसादेशानन्तरममो लुङ्न भवतीत्यर्थः। कुत इत्यत
आह–संनिपातेति। अम्संनिपातमाश्रित्य प्रवृत्तस्य जरसस्तल्लुकि
निमित्तत्वाऽभावादिति भावः। शेषं पुंवत्। अजरसा-अजरेण। अजरसे-अजराय। अजरसः-अजरात्।
अजरसः-अजरस्य। अजरसोःअजरयोः। अजरसि-अजरे। ह्मदयोदकास्यशब्दाः सुटि ज्ञानवत्। शसादौ
विशेषमाह–पद्दन्निति। ह्मन्दीति। ह्मदयशब्दाच्छसः शिभावे ह्मदादेशे `नपुंसकस्य
झलचः&#039; इति ऋकारात् परतो नुमि `नश्चपदान्तस्ये&#039;त्यनुस्वारे तस्य परसवर्णे नकारे
रूपम्। इत्यादीति। ह्मदे। ह्मदः। ह्मदः। ह्मदोः। ह्मदाम्। ह्मदि। ह्मदोः। ह्मत्सु।
ह्मदभावपक्षे ज्ञानवत्। उदकशब्दः सुटि ज्ञानवत्। शसादौ विशेषमाह–उदानीति। शसः
शिभावे उदन्नादेशे `सर्वनामस्थाने चे&#039;ति दीर्घः। `अल्लोपोऽन&#039; इति तु न, शेः
सर्वनामस्थानत्वात्। उद्नेति। उदक-आ इति स्थिते उदन्नादेशे अल्लोपः। उदभ्यामिति।
उदन्नादेशे `न लोपः प्रातिपदिकान्तस्ये&#039;ति नलोपः, `स्वादिष्वसर्वनामस्थाने&#039; इति
पदत्वात्। इत्यादीति। उद्गे। उद्गः। उद्गः। उद्गोः। उदनि–उद्गि। उद्गोः।
उदन्नभावपक्षे ज्ञानवत्। आस्यशब्दः सुटि ज्ञानवत्। शसादौ विशेषमाह–आसानीत्यादि।
उदन्नादेशवद्रूपाणि। इत्यादीति। आस्ने। आस्नः। आस्नः। आस्नोः। आस्नि-आसनि। आस्नोः।
आससु। आसन्न-भावपक्षे ज्ञानवत्। मांसशब्दोऽपि सुटि ज्ञानवत्।
`मांसपृतनासानूना&#039;मिति शसादौ `मांस&#039; आदेशः। अत्र नकारस्य `नश्चापदान्तस्ये&#039;ति
कृतानुस्वारस्य निर्देशः। अत एवाह–मान्भ्यामिति। मांस्?आदेशे सकारस्य
संयोगान्तलोपे सति निमित्ताऽपायादनुस्वारनिवृत्तौ रूपम्।
संयोगान्तलोपस्याऽसिद्धत्वान्न लोपो न। अथ सुठ\उfffद्पि ह्मदाद्यादेशं साधयितुमाह-
-वस्तुतस्त्विति। इत्युक्तमिति। `ककुद्दोषणी&#039; इति भाष्यप्रयोगात्प्रभृतिग्रहणस्य
प्रकारार्थत्वमजन्तपुंलिङ्गाधिकारे स्वयमुक्तमित्यर्थः। ननु प्रभृतिग्रहणस्य
प्रकारार्थत्वेऽपि प्रत्ययत्वेन सादृश्यविवक्षायां प्रथमैकवचने ह्मदिति
प्रयोगोऽनुपपन्नः, सोर्लुका लुप्तत्वेन प्रत्ययलक्षणस्याप्यभावात्,
तदनित्यत्वाश्रयणे च मानाऽभावादित्यत आह-एत एवेति। मांस्पचन्या इति। पच्यते
अस्यामुखायामिति पचनी। अधिकरणे ल्युट्, अनादेशः। टित्त्वात् ङीप्। मांसस्य पचनीति
षष्ठीसमासः। अत्र ङसो लुका लुप्तत्वात्प्रत्ययलक्षणाऽभावे प्रत्ययपरत्वाऽभावात्
मांसादेशो न स्यात्। अतो ह्मदाद्यादेशविधौ `न लुमते&#039;ति निषेधस्याऽनित्यत्वमाश्रीयत
इत्यर्थः। ननु `मांस्पचन्या&#039; इत्यत्र अन्तर्वर्तिनं ङसं लुप्तमाश्रित्य
मांसित्यस्यास्ति पदत्वम्, `सुप्तिङ्न्त&#039;मिति पदसंज्ञायाः प्रकृतिप्रत्ययधर्मत्वेन
केवलाङ्गधर्मत्वाऽभावेनाऽत्र `न लुमते&#039;ति निषेधस्याऽप्रवृत्तेः। अन्यथा `राजपुरुष&#039;
इत्यत्र कथं नलोपः ?। ततश्चात्र संयोगान्तलोपो दुर्वार इत्यत्र आह–
भत्वात्संयोगान्तलोपो नेति। ननु यजादिस्वादिप्रत्यये परे विधीयमानाया भसंज्ञायाः
केवलाङ्गधर्मत्वात्तत्र लुका लुप्ते प्रत्ययलक्षणनिषेधात्कथमिह भसंज्ञेत्यत आह–
अयस्मयादित्वेनेति। मांसादेशस्याऽयस्मयादिगणपठितत्वात् `अयस्मयादीनि छन्दसी&#039;नि
भत्वमित्यर्थः। ततश्च वैदिकप्रक्रियायामेव तदुपन्यासो युज्यत इत्याक्षेपः।
परिहरति–तथापीति। `पद्दन्नो&#039; इति सूत्रे छन्दोग्रहणानुवृत्तावपि लोकेऽपि
क्वचिदित्यन्वयः। कुतो लोकेऽपि प्रयोग इत्यत आह–अपो भीत्यादीति। `अपो भी&#039;ति
सूत्रम्। अपस्तकारः स्याद्भादौ प्रत्ययपरे इत्यर्थः। तत्रास्ति वार्तिकं–
`मासश्छन्दसी&#039;ति। मासित्यस्य तकारः स्याद्भादिप्रत्यये परे छन्दसीति तदर्थः।
ऋग्वेदे `माद्भिः शरद्भिः&#039; इत्यादिमन्त्रमुदाहरणम्। यदि `पद्दन्नि&#039;ति
छन्दोमात्रविषयं स्यात्तदा मासित्यादेशस्य
छन्दोमात्रविषयत्वादलौकिकत्वान्मासश्छन्दसीति सस्य तकारविधौ छन्दौग्रहणं व्यर्थं
स्यात्। अतो लोकेऽपि क्वचिदिति कैयटोक्तरीत्या `पद्दन्नि&#039;त्यस्य लोकेऽपि
प्रवृत्तिमनुमत्य पदाद्यादेशाः प्रयोक्तुं योग्या इत्यर्थः। इत्यदन्ताः।
</p>

</div>
<!-- EDIT6 SECTION "बालमनोरमा" [1246-12717] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
277 सान्त महतः। अत्र `नोपाधायाः&#039;`सर्वनामस्थाने चासंबुद्धा&#039;वित्यनुवर्तते।
`सान्ते&#039;ति लुप्तषष्ठी कं `संयोगान्तस्ये&#039;त्यनेन समानाधिकरणमिति व्याचष्टे—-
सान्तसंयोगस्येत्यादि। तस्योपधाया इति। तत्पूर्वस्येत्यर्थः। अमि
लुकोऽपवादमित्यादि। एतेन `स्वमोरमादेशे एव कृते वा जर&#039;सिति प्राचो ग्रन्थः
प्रत्युक्तः। मांस्पचन्या इत। पच्यतेऽस्यामिति पचनी। `करणाधिकरणयोश्चे&#039;ति ल्युट्।
टित्त्वान्ङीप्ष मांसस्य पचनी मांस्पचनी। अत्र ङसो लुका लुप्तत्वात्प्रत्ययलक्षणं
नेति प्रभृतिग्रहणस्य प्रकारार्थत्वं विना मांसशब्दस्य `मा&#039;सित्यादेशो न
सिध्येदिति भावः। ननु पृषोदरादिसूत्रे `मांसस्य पचि युङ्घञो&#039;रिति
वक्ष्यमाणत्वादन्तलोपेनाप्येतद्रूपं सिद्धमिति चेत्, अत्राहुः–`पृष्टोदरादीनि
यथोपदिष्ट&#039;मित्यस्योत्तरपदाधिकारस्थत्वाल्ल्युडन्तं यदुत्तरपदं `मांस्पचन&#039;मित्यादि
तत्रैबान्तलोपः स्यात्। अत्र हि ङूबन्तमुत्तरपदं न तु ल्युडन्तमिति
नास्त्येबान्तलोप इति। मासश्छन्दसीति। `मास्शब्दस्य तकारः स्याद्भादौ प्रत्यये
छन्दसी&#039;ति वार्तिकार्थः। `माद्भिः शरद्भिः दुरोदरं तवे&#039;त्युदाहरणम्।
</p>

</div>
<!-- EDIT7 SECTION "तत्त्वबोधिनी" [12718-15348] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
238) सान्त महतः संयोगस्य <span class="curid"><a href="http://avg-sanskrit.org/sutras/6-4-10.html" class="wikilink1" title="sutras:6-4-10">6-4-10</a></span> <br/>

 <br/>

वृत्ति: सान्तसंयोगस्य महतश्च यो नकारस्तस्योपधाया दीर्घः स्यादसम्बुद्धौ सर्वनामस्थाने। When a सर्वनामस्थानम् affix other than a सम्बुद्धिः follows, the letter preceding the नकारः of a base that ends in a सान्त-संयोग: (a conjunct ending in a सकार:) or of the word महत् is elongated. <br/>

 <br/>

गीतासु उदाहरणम् – श्लोकः <a href="http://avg-sanskrit.org/bg18.html#18-77" class="wikilink2" title="text:bg18" rel="nofollow">bg18-77</a>  <br/>

 <br/>

By the उणादि-सूत्रम् “वर्तमाने पृषद्-बृहन्महज्जगद् शतृँवच्च।” the प्रातिपदिकम् “महत्” will undergo the same operations as a शतृँ-प्रत्ययान्त-शब्द:। This makes it उगित् (one that has an उक् letter as an इत्) and hence <a href="http://avg-sanskrit.org/sutras/7-1-70.html" class="wikilink1" title="sutras:7-1-70">7-1-70</a> can apply. <br/>

 <br/>

महत् + सुँ <a href="http://avg-sanskrit.org/sutras/4-1-2.html" class="wikilink1" title="sutras:4-1-2">4-1-2</a> = महनुँम्त् + स् <a href="http://avg-sanskrit.org/sutras/1-3-2.html" class="wikilink1" title="sutras:1-3-2">1-3-2</a>, <a href="http://avg-sanskrit.org/sutras/7-1-70.html" class="wikilink1" title="sutras:7-1-70">7-1-70</a>, <a href="http://avg-sanskrit.org/sutras/1-1-47.html" class="wikilink1" title="sutras:1-1-47">1-1-47</a> = महन्त् + स् <a href="http://avg-sanskrit.org/sutras/1-3-2.html" class="wikilink1" title="sutras:1-3-2">1-3-2</a>, <a href="http://avg-sanskrit.org/sutras/1-3-3.html" class="wikilink1" title="sutras:1-3-3">1-3-3</a> = महान्त् + स् <span class="curid"><a href="http://avg-sanskrit.org/sutras/6-4-10.html" class="wikilink1" title="sutras:6-4-10">6-4-10</a></span> = महान्त् <a href="http://avg-sanskrit.org/sutras/6-1-68.html" class="wikilink1" title="sutras:6-1-68">6-1-68</a> = महान् <a href="http://avg-sanskrit.org/sutras/8-2-23.html" class="wikilink1" title="sutras:8-2-23">8-2-23</a>. Note: After this <a href="http://avg-sanskrit.org/sutras/8-2-7.html" class="wikilink1" title="sutras:8-2-7">8-2-7</a> cannot be applied because of <a href="http://avg-sanskrit.org/sutras/8-2-1.html" class="wikilink1" title="sutras:8-2-1">8-2-1</a>. <br/>

 <br/>

</p>

</div>
<!-- EDIT8 SECTION "Satishji's सूत्र-सूचिः" [15349-] --></div>
</body>
</html>
