<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:6-4-4</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,6-4-4"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/6-4-4.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:6-4-4"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:6-4-4"/>
<link rel="canonical" href="http://avg-sanskrit.org/sutras/6-4-4.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:6-4-4","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#न_तिसृचतसृ">6-4-4 न तिसृचतसृ</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/6-4-3.html" class="wikilink1" title="sutras:6-4-3">&lt;&lt;6-4-3</a>  —- <a href="http://avg-sanskrit.org/sutras/6-4-5.html" class="wikilink1" title="sutras:6-4-5">6-4-5&gt;&gt;</a>
</p>

<h3 class="sectionedit1" id="न_तिसृचतसृ">6-4-4 न तिसृचतसृ</h3>
<div class="level3">

</div>
<!-- EDIT1 SECTION "6-4-4 न तिसृचतसृ" [60-105] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [106-163] -->
<h2 class="sectionedit3" id="काशिका">काशिका</h2>
<div class="level2">

<p>
तिसृ चतसृ इत्येतयोः नामि दीर्घो न भवति। तिसृणाम्। चतसृणाम्। इदम् एव नामि इति
दीर्घप्रतिषेधवचनं ज्ञापकम् अचि र ऋतः <a href="http://avg-sanskrit.org/sutras/7-2-100.html" class="wikilink1" title="sutras:7-2-100">7-2-100</a> इत्येतस्मात् पूर्वविप्रतिषेधेन
नुडागमो भवति इति।
</p>

</div>
<!-- EDIT3 SECTION "काशिका" [164-658] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [659-699] -->
<h2 class="sectionedit5" id="लघु">लघु</h2>
<div class="level2">

<p>
227 एतयोर्नामि दीर्घो न. तिसृणाम्. तिसृषु.. द्वे. द्वे. द्वाभ्याम्. द्वाभ्याम्.
द्वाभ्याम्. द्वयोः. द्वयोः.. गौरी. गौर्य्यौ. गौर्य्यः. हे गौरि. गौर्य्यै
इत्यादि. एवं नद्यादयः.. लक्ष्मीः. शेषं गौरीवत्.. एवं तरीतन्त्र्यादयः.. स्त्री.
हे स्त्रि..
</p>

</div>
<!-- EDIT5 SECTION "लघु" [700-1335] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
298 तिसृ-नामिति स्थिते `नामी&#039;ति दीर्घे प्राप्ते-न तिसृचतसृ। `तिसृचतसृ&#039; इति
लुप्तषष्ठीकं पदम्। `ढ्रलोपे&#039; इत्यतो `दीर्घ&#039; इत्यनुवर्तते। `नामी&#039;ति सूत्रं
चानुवर्तते। तदाह–तिसृ इत्यादिना। तिसृणामिति। ऋवर्णान्नस्ये&#039;ति णत्वम्। ननु `अचि
र&#039; इति रत्वम् `ऋत उदि&#039;त्युत्त्वस्य कथमपवादः स्यात्, उत्त्वस्य ङसिङसोरेव
प्राप्तेः, त्रिचतुर्शब्दयोश्च नित्यं बहुवचनान्तत्वेन ङसिङसोरभावादिति चेन्न,
`प्रियतिरुआ&#039; इत्यादिबहुव्रीहौ तत्सत्त्वात्। तच्चानुपदमेव वक्ष्यते। ननु
प्रियास्त्रयस्त्रीणि वा यस्याः सा प्रियत्रिरिति बहुव्रीहावपि तिरुआआदेशः कुतो न
स्यादित्यत आहस्त्रियामित्यादि। प्रियत्रिशब्दो हि स्त्रीलिङ्गो नतु त्रिशब्दः।
स्त्रियामिति। त्रिचतुरोर्विशेषणं, नतु तदन्तयोः, प्रमाणाऽभावात्। न
चाङ्गत्वात्तदन्तलाभः इति वाच्यम्, एवमपि त्रिचतुरोरेव प्रत्यक्षश्रुतत्वेन
स्त्रियामित्यस्य तद्विशेषणताया एवोचितत्वादिति भावः। `ङिति ह्यस्वश्चे&#039;ति
नदीत्वविकल्पं मत्वाह–मतिशब्दवदिति। आमि त्विति। षष्ठीबहुवचने `त्रेस्त्रयः&#039; इति
त्रयादेशस्य आङ्गत्वेन तदन्तेऽपि प्रवृत्तेरिति भावः। एवं च स्त्रियामित्यस्य
त्रिचतुरन्ताङ्गविशेषणत्वे प्रियत्रिशब्दे
पुंनपुंसकलिङ्गत्रिशब्दगर्भबहुव्रीहावतिव्याप्तिः स्यादिति त्रिचतुरोरेव
स्त्रियामिति विशेषणमिति स्थितम्। अथ
स्त्रीलिङ्गत्रिशब्दगर्भबहुव्रीहावव्याप्तिनिरासार्थमपि स्त्रियामिति त्रिचतुरोरेव
विशेषणं, न तु तदन्तयोरिति मत्वाह–प्रियस्तिरुआ इत्यादि। प्रियतिसेति। समासे
सत्यन्तर्वर्तिविभक्तेर्लुका लुप्तत्बात्तिरुआआदेशनिवृत्तौ प्रियत्रिशब्दात्सुः।
अत्र प्रियत्रिशब्दस्य पुंलिङ्गत्वेऽपि त्रिशब्दस्य स्त्रीलिङ्गत्वात्तिरुआआदेशः।
`ऋदुशन&#039;सित्यनङ्। `सर्वनामस्थाने चे&#039;ति दीर्घः। नलोपः। स्त्रियामित्यस्य
त्रिचतुरन्ताङ्गविशेषणत्वे त्वत्राऽव्याप्तिः स्यादिति भावः।
त्रिचतुरन्ताङ्गविशेषणत्वेऽपि नात्राऽव्याप्तिः, प्रियास्तिरुआओ यस्येति
विग्रहवाक्ये प्रवृत्तस्य तिरुआआदेशस्य समासेऽप्यनुवृत्तिसंभवादिति चैन्मैवं,
लौकिकवाक्यं हि परिनिष्ठितत्वात्समासस्य न प्रकृतिः, किन्त्वलौकिकमेव
प्रक्रियावाक्यम्। ततश्च प्रिया अस् त्रिअसित्यलौकिकप्रक्रियावाक्ये समासप्रवृत्तौ
`अन्तरङ्गानपि विधीन्बहिरङ्गो लुग्बाधते&#039; इति परिभाषया तिरुआआदेशं बाधित्वं
विभक्तिलुकि प्रियत्रिशब्दात्समासात्सुबुत्पत्तौ
त्रिचतुरोरित्यस्यङ्गत्वात्तदन्तविधावपि `निर्दिश्यमानस्यादेशा भवन्ती&#039;ति परिभाषया
त्रिशब्दस्य तिरुआआदेशः। स च स्तिरायमित्यस्य त्रिचतुरन्ताङ्गविशेषणत्वे सति न
स्यात्, प्रियत्रिशब्दस्याङ्गस्य पुंलिङ्गत्वात्। सति चात्र तिरुआआदेशे
`नद्यृतश्चे&#039;ति कप्तु न। स हि समासान्तत्वात्समासवदलौकिकविग्रहवाक्ये
प्रवृत्तिमर्हति। तदानीं च उत्तरपदस्य त्रिशब्दस्य ऋदन्तत्वाऽभावान्न कप्।
अन्तर्वर्तिविभक्तेर्लुका लुप्तत्वेन प्रत्ययलक्षणाऽभावाच्च
जस्निमित्तकतिरुआआदेशस्याऽभावात्। नचाऽकृते समासान्ते कपि
प्रियात्रिशब्दात्सुबुत्पत्तौ तिरुआआदेशे सति कप् शङ्क्यः। अकृते कपि समासान्ते
समासत्वस्यैव#आऽनिष्पत्त्या ततः सुबुत्पत्तेरसंभवादित्यास्तां तावत्।
प्रियतिरुआआविति। गुणं बाधित्वा रत्वम्। प्रयतिरुआ इति। जसि पूर्वसवर्णदीर्घं
बाधित्वा रत्वम्। प्रियतिरुआमिति। अमि पूर्वरूपं गुणं च बाधित्वा रत्वम्।
`गुणदीर्घोत्त्वानामपवादः&#039; इति पूर्वरूपास्याप्युपलक्षणम्। इत्यादीति।
प्रियतिरुआऔ। प्रियतिरुआः। प्रियतिरुआआ। प्रियतिरुओ। ङसिङसोः-प्रियतिरुआ इत्येव,
`ऋत उत्&#039; इत्युत्त्वं बाधित्वा रत्वम्। प्रियतिस्रोः। आमि त्रयादेशं बाधित्वा
परत्वात्तिरुआआदेशे सति रत्वं बाधित्वा `नुमचिरे&#039;ति नुट्। प्रियतिसृणाम्।
प्रियतिरुआः। `ऋतो ङी&#039;ति गुणाऽपवादो रत्वम्। प्रियतिस्रोः। ननु प्रियास्तिरुआओ
यस्य तत्कुलं प्रियत्रीति कथम् ?। त्रिशब्दस्य स्त्रीलिङ्गत्वेन
तिसृभावप्राप्तेरित्यत आह–स्वमोर्लुकेति। `स्वमोर्नपुंसका&#039;दिति स्वमोर्लुका
लुप्तत्वेन `न लुमते&#039;ति प्रत्ययलक्षणाऽभावाद्विभक्तिपरकत्वाऽभावान्न तिसृभाव
इत्यर्थः। अनित्यत्वादिति। `न लुमते&#039;त्यस्याऽनित्यत्वम् `इकोऽचि विभक्तौ&#039;
इत्यज्ग्रहणादिति नपुंसकाधिकारे वक्ष्यते। \र्\नजादिविभक्तौ `नपुंसकस्य झलचः&#039; इति
नुमपेक्षया परत्वा `दचि र ऋतः&#039; इति रत्वमाशङ्क्याह–कत्वादिति ल्यब्लोपे पञ्चमी।
पूर्वविप्रतिषेधेन रत्वं बाधित्वा नुमित्यर्थः। प्रियतिसृणी इति। रत्वं बाधित्वा
नुमि णत्वम्। प्रियतिसृ?णीति। जश्शसोश्शिः। रत्वं बाधित्वा नुम्। शेः
सर्वनामस्तानत्वान्नान्तलक्षणदीर्घः, णत्वम्। `प्रत्ययोत्तरपदयोश्चे&#039;ति सूत्रे
प्रियतिसृणी, प्रियतिसृ?णीति भाष्योदाहरणात्पूर्वविप्रतिषेधमाश्रित्य नुमा रत्वबाध
इति बोध्यम्। प्रियतिसृणेति। टायां पुंवत्त्वाऽभावपक्षे नुमि रूपम्। प्रिततिरुओति।
पुंवत्त्वे नुमभावाद्रत्वम्। इत्यादिति। आदिना प्रियतिरुओ, प्रियतिसृणे इत्यादि
बोध्यम्। द्वेरत्वे इति। द्विशब्दाद्विभक्तौ सत्यां त्यदाद्यत्वे `अजाद्यतः&#039; इति
टाबित्यर्थः। द्वे इत्यादि। टापि सति सवर्णदीर्घे द्वाशब्दस्य रमावद्रूपाणीति
भावः। इति इदन्ताः।\र्\नथ ईदन्ताः। गौरीति गौरशब्दाद्गौरादिलक्षणङीषि `यस्येति च&#039;
इत्यकारलोपे गौरीशब्दः। तस्मात्सुः, हल्ङ्यादिलोप इति भावः। गौर्याविति।
`दीर्घाज्जसि चे&#039;ति पूर्वसवर्णदीर्घनिषेधे यणिति भावः। गौर्य इति। `दीर्घाज्जसि
चे&#039;ति पूर्वसवर्णदीर्घनिषेधे यणिति भावः। नदीकार्यमिति। `अम्बार्थनद्योह्र्यस्वः&#039;
`आण्नद्याः&#039;। `ह्यस्वनद्यापो नुट्&#039; `ङेराम्नीभ्यः&#039; इति विहितमित्यर्थः। `यू
स्त्र्याख्यौ&#039; इति नदीत्वम्। बहुश्रेयसीवत्। एवं वाणीनद्यादय इति। `वण शब्दे&#039;
वण्यते शब्द्यते इति वाणी। `इञ्वपादिभ्यः&#039;ति इञ्। `कृदिकारादक्तिनः&#039; इति ङीष्।
`नदट्&#039; इति पचादौ पठिताट्टित्त्वान्ङीप्। आदिना कत्री दण्डिनीत्यादिसङ्ग्रहः।
`सख्यशि\उfffदाईति भाषाया&#039; मिति सखिशब्दात्ङीषि `यस्येति चे&#039;तीकारलोपे
सखीशब्दः।
चाशङ्कते–प्रातिपदिकेति। `विभक्तौ लिङ्गविशिष्टाग्रहणम्&#039;। `युवोरनाकौ&#039; इत्यत्र
`ङ्याप्प्रातिपदिकात्&#039; इत्यत्र च भाष्ये इयं परिभाषा पठिता। विभक्तिनिमित्तके
कार्ये कर्तव्ये प्रातिपदिकग्रहणे लिङ्गविशिष्टस्य ग्रहणं नास्तीत्यर्थः। तथा च
अनङ् णिद्वत्त्वं च न भवतीति भावः। 
सख्यैत्यादीति। गौरीवदेव रूपाणित्यर्थः। `लक्षेर्मुट् चे&#039;ति लक्षधातोरीप्रत्यये
मुडागमे लक्ष्मीशब्दः। तस्य विशेषमाह-अङ्यन्तत्वादिति। `कृदिकारादक्तिनः&#039; इति ङीषि
तु सुलोपो भवत्येव। शेषं गौरीवत्। स्त्रीति। `स्त्यै शब्दसंघातयोः&#039;। स्त्यायतः
सङ्गते भवतोऽयस्यां शुक्रशोणिते इति स्त्री। स्त्यायतेः ड्रट्। डटावितौ।
ङित्त्वसामथ्र्यादभस्यापि टेर्लोपः। लोपोव्यो&#039;रिति यलोपः। टित्त्वान्ङीप्।
हल्ङ्यादिलोप इति भावः। हे स्त्रि इति। अम्बार्थेति ह्यस्वः। स्त्री औ इति
स्थितेऽधात्विकारत्वात् `अचि श्नुधातु&#039; इति इयङ्यप्राप्ते-।
</p>

</div>
<!-- EDIT6 SECTION "बालमनोरमा" [1336-16890] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
260 त्रिचतुरोर्विशेषणादिति। श्रुतत्वाद्भि `त्रिचतुरो&#039;रित्यस्यैव `स्त्रिया&#039;मिति
विशेषणं, नाङ्गस्येति भावः। प्रियास्तिस्त्र इति। `प्रिया जस् त्रि जस्&#039;इति स्थिते
`अन्तरङ्गानपि विधान्वहिपङ्गो लुग्बाधते&#039;इत्यकृत एव तिरुआआदेशे सुपो लुकि कृते
समासाद्या विभक्तिस्तस्यां परतस्तिरुआआदेशः। `स्त्रियाः पुंव&#039;दिति प्रियाशब्दस्य
पुंवद्भावः। `ऋदुशेन&#039;त्यनङ्। यद्यपि इह जहत्स्वार्थावृत्तिपक्षे त्रिशब्दस्य
निर्थकत्वेन स्त्रीवाचित्वं दुर्लभं, तथापि भूतपूर्वगत्या स्त्रियां
वृत्तिर्बोध्या। `उत्तरपदार्थप्रधानस्तत्पुरुष&#039;इत्यादिसिद्धान्तप्रवादस्यैवमेव
निर्वाह्रत्वात्। `अजहत्स्वार्था वृत्ति&#039;रिति पक्षे तु
`स्त्रीनिष्ठसङ्ख्यासमर्पकयोस्त्रिचतुरो&#039;रिति विवक्षितोऽर्थः, तेन
प्रियास्त्रयस्त्रीणि वा यस्याः सा `प्रियत्रि&#039;रित्यत्र प्रियत्रिशब्दस्य
स्त्रियां वृत्तित्वेऽपि न
तिस्त्रादेसप्रसङ्गः,`प्रत्ययोत्तरपदयोश्चे&#039;त्येतत्सूत्रगतभाष्यग्रन्थसन्दर्भश्चोक्तव्याख्याने
प्रमाणाम्। अनित्यत्वादिति। `इकोऽची&#039;त्यज्ग्रहणमिह लिङ्गम्। तथाहि—
भ्याम्मिसादिषु सत्यपि नुमि `नलोपः प्रातिपदिकान्तस्ये&#039;ति तल्लोपसंभवाचीति
व्यर्थम्। न च `न ङिसंबिद्द्यो&#039;रिति निषेधात्सम्बुद्धौ लोपो न संभवतीति
तत्रानिष्टवारणायाऽचीत्यावश्यकमिति वाच्यं, संबुद्धिश्च लुका लसुप्तेति नुमः
प्राप्तेरेव तत्र दुर्लभत्वात्। `न लुमते&#039;ति निषेधस्याऽनित्यतां विना तत्र
प्रत्ययलक्षणाऽप्रवृत्तेः। नाप्युत्तरार्थं तदिति वाच्यम्, उत्तरत्रैव कर्तव्ये
तत्राऽचीति करणस्य वैयथ्र्यात्। `न लुमते&#039;ति निषेधस्याऽनित्यत्वे तु संबुद्धौ
प्रतत्यलक्षणेन प्राप्तं नुमं वारयितुंम तदिति भवत्येवाऽज्ग्रहणं लिङ्गम्। न
चेदमनित्यत्वं संबुद्धिगुणमात्रविषयकमित्यबिनिवेष्टव्यं,
लक्ष्यानुरोधेनाऽन्यत्रापि क्वचित्तदब्युरगमे बाधकाऽभावात्। अतएव
`प्रियतिसृ&#039;`प्रियत्री&#039;ति रूपद्वयमपि कैयटेन
स्वीकृतम्।
`प्रियतिसृणी,&#039;\त्`प्रियतिसृ?णी&#039;ति भाष्यं मानम्। इत्यादीति। प्रियतिस्त्रे।
प्रियातिसृणे। प्रियतिरुआः। प्रियतिसृणः। आमि रादेशं बाधित्वा पूर्वविप्रतिषेधेन
नुम्, तं च बाधित्वा पूर्वविप्रतिषेधेन नुट्। प्रियतिसृणाम्। द्वेरत्वे सत्याबिति।
विभक्तिसंनिपातकृतमपि त्यदाद्यत्वं टापो निमित्तं, `न यासयो&#039;रिति निर्देशेन
संनिपातपरिभाषायां अमित्यत्वादिति भावः। 
अङ्यन्तत्वादिति। केचिदिह `कृदिकारा&#039;दिति पाक्षिक ङीषमिच्छन्ति तन्मते तु सुलोपः
पक्षे स्यादेव। अतएव `वातप्रमी&#039;`श्री&#039;`लक्ष्मी&#039;तिपक्षे ङ्यन्ताः सुसाधव इति
रक्षितः। `लक्ष्मीर्लक्ष्मी हरिप्रिये&#039;ति द्विरूपकोशश्च।
</p>

</div>
<!-- EDIT7 SECTION "तत्त्वबोधिनी" [16891-22859] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
वृत्ति: एतयोर्नामि दीर्घो न । The elongation of a vowel, ordained when the affix “नाम्” follows, does not happen in the case of “तिसृ” and “चतसृ”। <br/>

 <br/>

उदाहरणम् – त्रि + आम् = तिसृ + आम् <a href="http://avg-sanskrit.org/sutras/7-2-99.html" class="wikilink1" title="sutras:7-2-99">7-2-99</a> = तिसृ + नाम् <a href="http://avg-sanskrit.org/sutras/7-1-54.html" class="wikilink1" title="sutras:7-1-54">7-1-54</a> = तिसृणाम् <span class="curid"><a href="http://avg-sanskrit.org/sutras/6-4-4.html" class="wikilink1" title="sutras:6-4-4">6-4-4</a></span>, णत्वम् by वार्त्तिकम् under <a href="http://avg-sanskrit.org/sutras/8-4-1.html" class="wikilink1" title="sutras:8-4-1">8-4-1</a>. <br/>

 <br/>

</p>

</div>
<!-- EDIT8 SECTION "Satishji's सूत्र-सूचिः" [22860-] --></div>
</body>
</html>
