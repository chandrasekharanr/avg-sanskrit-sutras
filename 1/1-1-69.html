<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:1-1-69</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,1-1-69"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/1-1-69.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:1-1-69"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:1-1-69"/>
<link rel="canonical" href="http://avg-sanskrit.org/sutras/1-1-69.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:1-1-69","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#अणुदित्_सवर्णस्य_चाप्रत्ययः">1-1-69 अणुदित् सवर्णस्य चाप्रत्ययः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#सिद्धान्तकौमुदी">सिद्धान्तकौमुदी</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/1-1-68.html" class="wikilink1" title="sutras:1-1-68">&lt;&lt;1-1-68</a>  —- <a href="http://avg-sanskrit.org/sutras/1-1-70.html" class="wikilink1" title="sutras:1-1-70">1-1-70&gt;&gt;</a>
</p>

<h3 class="sectionedit1" id="अणुदित्_सवर्णस्य_चाप्रत्ययः">1-1-69 अणुदित् सवर्णस्य चाप्रत्ययः</h3>
<div class="level3">

</div>
<!-- EDIT1 SECTION "1-1-69 अणुदित् सवर्णस्य चाप्रत्ययः" [64-159] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [160-217] -->
<h2 class="sectionedit3" id="काशिका">काशिका</h2>
<div class="level2">

<p>
परेण णकारेण प्रत्याहारग्रहणम्। अण् गृह्यमाण उदिच् च सवर्णानां ग्राहको भवति,
स्वस्य च रूपस्य, प्रत्ययं वर्जयित्वा। आद् गुणः <a href="http://avg-sanskrit.org/sutras/6-1-87.html" class="wikilink1" title="sutras:6-1-87">6-1-87</a>, अस्य च्वौ <a href="http://avg-sanskrit.org/sutras/7-4-32.html" class="wikilink1" title="sutras:7-4-32">7-4-32</a>,
यस्यैइति च <a href="http://avg-sanskrit.org/sutras/6-4-148.html" class="wikilink1" title="sutras:6-4-148">6-4-148</a>। स्वरानुनासिक्यकालभिन्नस्य ग्रहनं भवति। उदित् खल्वपि।
चुटू <a href="http://avg-sanskrit.org/sutras/1-3-7.html" class="wikilink1" title="sutras:1-3-7">1-3-7</a>, लशक्वतद्धिते <a href="http://avg-sanskrit.org/sutras/1-3-8.html" class="wikilink1" title="sutras:1-3-8">1-3-8</a>। चवर्गटवर्गयोः कवर्गस्य च ग्रहनम् भवति।
अप्रत्ययः इति किम्? सनाशंसभिक्ष उः <a href="http://avg-sanskrit.org/sutras/3-2-168.html" class="wikilink1" title="sutras:3-2-168">3-2-168</a>, अ साम्प्रतिके <a href="http://avg-sanskrit.org/sutras/4-3-9.html" class="wikilink1" title="sutras:4-3-9">4-3-9</a>, दीर्घो न
भवति।
</p>

</div>
<!-- EDIT3 SECTION "काशिका" [218-1248] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [1249-1289] -->
<h2 class="sectionedit5" id="लघु">लघु</h2>
<div class="level2">

<p>
11 प्रतीयते विधीयत इति प्रत्ययः. अविधीयमानोऽणुदिच्च सवर्णस्य संज्ञा स्यात्.
अत्रैवाण् परेण णकारेण. कु चु टु तु पु एते उदितः. तदेवम् - अ इत्यष्टादशानां
संज्ञा. तथेकारोकारौ. ऋकारस्त्रिंशतः. एवं ऌकारोऽपि. एचो द्वादशानाम्.
अनुनासिकाननुनासिकभेदेन यवला द्विधा; तेनाननुनासिकास्ते द्वयोर्द्वयोस्संज्ञा.
</p>

</div>
<!-- EDIT5 SECTION "लघु" [1290-2100] -->
<h2 class="sectionedit6" id="सिद्धान्तकौमुदी">सिद्धान्तकौमुदी</h2>
<div class="level2">

<p>
<a href="http://avg-sanskrit.org/sutras/1-1-10.html" class="wikilink1" title="sutras:1-1-10">&lt;&lt; 1-1-10</a> – <a href="http://avg-sanskrit.org/sutras/1-1-70.html" class="wikilink1" title="sutras:1-1-70">1-1-70 &gt;&gt;</a><br/>

१४ प्रतीयते विधीयत इति प्रत्ययः, अविधीयमानोऽणुदिच्च सवर्णस्य संज्ञा स्यात् । अत्राण्परेण णकारेण । कु चु टु तु पु एते उदितः । तदेवम् । अ इत्यष्टादशानां संज्ञा । तथेकारोकारौ । ऋकारस्त्रिंशतः । एवं ऌकारोऽपि । एचो द्वादशानाम् । एदैतोरोदौतोश्च न मिथ सावर्ण्म् । ’ऐऔच्’ इति सूत्रारम्भसामर्थ्यात् । तेनैचश्चतुर्विंशतेः संज्ञा स्युरिति नापादनीयम् । ’नाज्झलौ’ (सू १३ <a href="http://avg-sanskrit.org/sutras/1-1-10.html" class="wikilink1" title="sutras:1-1-10">1-1-10</a>) इति सावर्ण्यनिषेधो यद्यप्याक्रसमाम्नायिकानामेव, तथापि हकारस्याकारो न सवर्णः । तत्राकारस्यापि प्रश्लिष्टत्वात् । तेन ’विश्वपाभिः’ इत्यत्र ’हो ढ’ (सू ३२४ <a href="http://avg-sanskrit.org/sutras/8-2-31.html" class="wikilink1" title="sutras:8-2-31">8-2-31</a> इति ढत्वं न भवति । अनुनासिकानुनासिकभेदेन यवला द्विधा । तेनाननुनासिकास्ते द्वयोर्द्वयोः संज्ञा  ॥
</p>

</div>
<!-- EDIT6 SECTION "सिद्धान्तकौमुदी" [2101-3900] -->
<h2 class="sectionedit7" id="बालमनोरमा">बालमनोरमा</h2>
<div class="level2">

<p>
16 अणुदित्सवर्णस्य। प्रत्ययशब्दस्य अणादिप्रत्ययपरत्वे `त्यदादीनामः&#039; `इदमैश्&#039; इत्यादीनां पर्युदासो न स्यादित्यतो व्याचष्टे– <strong>प्रतीयत इति</strong> । उत् इत् यस्य सः उदित=कु चु टु तु पु इत्यादिः। चकारात्स्वं रूपमित्यतः स्वमित्यनुवर्तते। तच्च षष्ट\उfffद्न्ततया विपरिणम्यते। तदाह-अविधीयमान इत्यादिना। अणिति पूर्वेण परेण वा प्रत्याहार इति संशये निर्धारयति-अत्रेति। अस्मिन्नेव सूत्रे अण् परेण णकारेण, इतरत्र तु `अणोऽप्रगृह्रस्ये&#039;त्यादौ पूर्वेणैवेत्यर्थः। अत्र च
आचार्यपारंपर्यौपदेशरूपं व्याख्यानमेव शरणम्। एवं चाणुदित्सूत्रेणानेन अकारादिभिश्चतुर्भिदीर्घप्लुतानामिव सवर्णभूतहकारादीनामपि ग्रहणादच्त्वातेषु परेषु इकारस्य यणादिकं स्यादिति नाज्झलाविति प्रतिषेध आवश्यक इति स्थितम्।
अणुदित्सूत्रस्य फलमाह–<strong>तदेवमिति</strong> । तत्=अणुदित्सूत्रम्। एवं=वक्ष्यमाणप्रकारेण फलतीत्यर्थः। तिं?रशत इति। ऋलृवर्णयोर्मिथः। सवर्णतया ऋकारेण स्वाष्टादशभेदानाम्लृकारीयद्वादशभेदानां च ग्रहणादिति भावः। एवम्लृकारोऽपीति।
ऋकारस्यापि लृकारसवर्णत्वादिति भावः। नन्वेकारेण ऐकारप्रपञ्चोऽपि गृह्रते, ऐकारेण एकारप्रपञ्चश्च। तथा ओकारेण औकारप्रपञ्चो गृह्रेत, औकारेण ओकारप्रपञ्चश्च। ततस्च एचश्चतुवशतेः संज्ञा स्युरित्येवं वक्तव्यं नतु द्वादशानामित्यत आह–<strong>एदेतोरिति</strong> ।
कुतो न सावण्र्यमित्यत आह–<strong>ऐऔजिति</strong> । यदि ह्रेदैतोः ओदौतोश्च परस्परं सावण्र्यं
स्यात्तर्हि एकारेण ऐकारप्रपञ्चस्य, ओकारेण औकारप्रपञ्चस्य च अकारादिभिदीर्घप्लुतानामिव ग्रहणसम्भवात् `ऐऔ&#039;जिति सूत्रं नारभ्येत। आरभ्यते च (सूत्रकृता)। अत एदैतोरोदौतोश्च न परस्परं सावण्र्यमिति विज्ञायत इत्यर्थः। अच् इच् एच् इत्यादि प्रत्याहारास्तु ङकारेणैव निर्वाह्राः। नच `एचोऽयवायाव&#039; इत्यत्र यथासंख्यार्थमैऔजिति सूत्रमस्त्विति वाच्यम्। तत्र स्थानेऽन्तरतमः&#039; इति सूत्रेणैव निर्वाहस्य वक्ष्यमाणत्वादिति भावः। वस्तुतस्तु `ऐऔ&#039;जिति सूत्राऽभावे `वृद्धिरादैच्&#039; `न त्वाभ्यां पदान्ताभ्यां पूर्वौ तु ताभ्यामैच्&#039; `प्लुतावैच् इदुतौ&#039; इत्यादौ एङ्ग्रहणापत्तौ एदोतोरपि ग्रहणे प्रसक्ते
तन्निवृत्त्यर्थमैच्प्रत्याहार आवश्यक इति तदर्थमैऔजित्यारम्भणमीयमेव। अत ऐऔजिति सूत्रारम्भस्य चरितार्थत्वादेदैतोरोदौतोश्च मिथऋ सावण्र्याऽभावसाधकत्वकथनमनुपपन्नमेव। एदैतोरोदौतोश्च मिथः सावण्र्याभावस्तु वृद्दिरादैजित्यादौ क्वचिदैज्ग्रहणात् `अदेङ्गुणः&#039; इत्यादौ क्वचिदेङ्ग्रहणाच्च सुनिर्वाहः। अन्यथा सर्वत्र एङ्?ग्रहणमेव ऐज्ग्रहणमेव वा कुर्यात्। तावतैव
चतुर्णां ग्रहणसम्भवात्। अत ऐच् एङिति प्रत्याहारद्वयग्रहणसामथ्र्यादेदैतोरोदौतोश्च न मिथः सावण्र्यम्। `प्लुतावैच
इदुतौ&#039; `एचोऽप्रगृस्ये&#039;ति प्रत्याहारद्वयग्रहणवैयथ्र्याच्चेति शब्देन्दुशेखरे प्रपञ्चितम्। तेनेति। एदैतौरोदौतोश्च मिथस्सावण्र्याभावेनेत्यर्थः। 
<strong>नापादनीयमिति</strong> । नाशङ्कनीयमित्यर्थः। एवं च एकारेण सह वर्तत इति सैः, हे सैरित्यत्र
`एङ्?ह्यस्वात्&#039; इति संबुद्धिलोपो न। ग्लावं ग्लाव इत्यत्र `औतोऽम्शसोः&#039; इत्यात्वं च न। स्यादेतत्। हकारस्य आकारस्य च सवर्णसंज्ञा स्यात् , स्थानप्रयत्नसाम्यात्, अज्झलामेव सावण्र्यनिषेधात्, वार्णसमाम्नायिकानामेन वर्णानामज्झलशब्दवाच्यत्वात्,
आकारप्रश्लेषे च प्रमाणाऽभावात्। न चाकारस्याच्त्वात्तेन आकारस्यापि अणौदित्सूत्रेण ग्रहणादाकारहकारयोर्न सावण्र्यमिति वाच्यं, ग्रहणकसूत्रे हि लब्धात्मकमेव सत् `अस्य च्वौ&#039; इत्यादौ प्रवृत्तिमर्हति। 
<strong>नाज्झलाविति</strong> प्रवृत्तिदशायां च ग्रहणकशास्त्रं न लब्धात्मकम्। तद्धि सवर्णपदघटितं, सवर्णपदार्थावगमोत्तरम#एव लब्धात्मकम्। सवर्णसंज्ञाविधायकं च तुस्यास्यसूत्रं सामान्यतः त्वर्थं बोधयदपि नाज्झलावित्यपवादविषयं परिह्मत्य तदन्तत्रैव पर्यवसन्नं स्वकार्यक्षमम्। तदुक्तम्–`प्रकल्प्यपवादविषयमुत्सर्गोऽभिनिविशते&#039; इति। उक्तं च भाष्ये-वर्णानामुपदेशस्तावत्, उपदेशोत्तरकाला इत्संज्ञा, इत्संज्ञोत्तरकाल आदिरन्त्येनेति प्रत्याहारः, प्रत्याहारोत्तरकाला सवर्णसंज्ञा,
तदुत्तरकालमणुदित्सूत्रमित्येतेन समुदितेन वाक्येनात्यत्र सवर्णानां ग्रहणं
भवती&#039;ति। अन्यत्र=`अस्य च्वौ&#039; इत्यादावित्यर्थः। अत्र भाष्ये `प्रत्याहारोत्तरकाला
सवर्णसंज्ञे&#039;त्यनेन नाज्झलाविति निषेधसहितः सावण्र्यविधिर्विवक्षितः ,
केवलसावण्र्यविधेः प्रत्याहारानपेक्षत्वेन प्रत्याहारोत्तरकालिकत्वनियमाऽसम्भवात्।
तथा चाणुदित्सूत्रस्य नाज्झलाविति निषेधसहिततुल्यास्यसूत्रप्रवृत्तेः
प्रागलब्धात्मकत्वात्तेन नाज्झलावित्यत्र अज्ग्रहणेन सवर्णानां
ग्रहणाऽभावात्सावण्र्यविधिनिषेधाभावादकारहकारयोः सावण्र्यं स्यादिति शङ्कते–
नाज्झलाविति सावण्र्येत्यादिना। यद्यपीति सम्भावनायाम्।
अक्षरसमाम्नायः=चतुर्दशसूत्री। तत्र भवा आक्षरसमाम्नायिकाः। `बह्वचोऽन्तोदात्तात्&#039;
इति ठञ्। न च नाज्झलविति प्रवृत्तिदशायामणुदित्सूत्रप्रवृत्त्यभावेऽपि तत्र
अजित्यनेन लक्षणया दीर्घप्लुतानां ग्रहणमस्तु प्रत्याहाराणां स्ववाच्यवाच्येषु
लक्षणाया अनुपदमेव प्रपञ्चितत्वादिति वाच्यम्। स्ववाच्यवाच्येषु हि प्रत्याहाराणां
लक्षणा, न चात्राच्छब्दवाच्याकारादिवाच्यता दीर्घप्लुतानामस्ति।
अमुदित्सूत्रस्येदानीमप्रवृत्तेरिति भावः। परिहरति–तथापीति।
वार्णसमाम्नायिकानामेव नाज्झलाविति निषेध इत्यभ्युपगमेऽपि हकारस्य आकारो न सवर्ण
इत्यर्थः। कुत इत्यत आह–तत्रापीति। अपिशब्दो व्युत्क्रमः। तत्र=नाज्झलाविति
सूत्रे, आसहितोऽच् आचित्याकारस्यापि सवर्णदीर्घेण
प्रश्लिष्टत्वादित्यर्थः।
तत्प्रतिषेधार्थेन आकारप्रश्लेषेणेत्यत आह–तेनेति। तेन=हकारस्य आकारस्य च
सावण्र्यप्रतिषेधेन, हकारेण आकारस्य ग्रहणाऽभावाद्वि\उfffदापाभिरित्यत्र `हो ढः&#039;
इति हकारस्य विधीयमानं ढत्वं पकारादाकारस्य न भवति। आकारप्रश्लेषाऽभावे तु, तस्य
हकारस्य च सावण्र्यसत्वाद्धकारेण आकास्य च ग्रहणात्तस्य ढत्वं स्यादित्यर्थः। अत्र
ढत्वस्यासिद्धत्वात्संयोगान्तलोप एवापादनीय #इति नवीनाः। `कालसमयवेलासु तुमुन्&#039;
इति सूत्रे वेलास्विति लकारादाकारस्य निर्देशो नाज्झलावित्यत्र आकारप्रश्लेषे
प्रमाणम्। अन्यथा तत्र ढत्वस्य संयोगान्तलोपस्य वाऽऽपत्तावाकारो न श्रूयेतेत्यलम्।
ननु ग्रहणकसूत्रेऽज्ग्रहणमेव क्रियताम्, अणुदित्सवर्णस्येति किमण्ग्रहणेन,
हयवरलानां सवर्णाऽभावेन तेषु ग्रहणकशास्त्रस्य व्यर्थत्वादित्यत आह–अनुनासिकेति।
तेनेति। उक्तद्वैविध्येन सवर्णत्वात्-अननुनासिकास्ते यवलाः प्रत्येकं
द्वयोद्र्वयोः संज्ञाः। अनुनासिकास्तु यवला अननुनासिकानामपि न संज्ञाः, `भेदको
गुणा&#039; इत्याश्रयणात्, वर्णसमाम्नायेऽननुनासिकानामेव तेषां पाठाच्च। एवं च
यवलसंग्रहार्थं ग्रहणकसूत्रेऽज्ग्रहणमपह#आय अण्ग्रहणमिति भावः।
</p>

</div>
<!-- EDIT7 SECTION "बालमनोरमा" [3901-19204] -->
<h2 class="sectionedit8" id="तत्त्वबोधिनी">तत्त्वबोधिनी</h2>
<div class="level2">

<p>
15 अविधीयमानोऽणिति। तेन इत इत्यत्र `इदम इश्&#039; इति त्रिमात्र ईकारो न भवति।
उदिच्चेति। इह `अविधीयमान&#039; इति न संबध्यते, उदित्करणसामथ्र्यात्। तेन
विधीयमानोऽप्युदित्सवर्णान्गृह्णात्येव,-`कुहोश्चुः&#039; जगाद जघटे। परेण णकारेणेति।
व्याख्यानतो विशेषप्रतिपत्तेः, `उपसर्गादृति&#039; `ऋत उत्&#039; इत्यादौ
तपरकरणाल्लिङ्गाच्च। यदि पूर्वेण स्यात्तर्हि तपरत्वमिहानर्थकं स्यात्,
ऋकारस्याऽनण्त्वेन सवर्णाऽग्राहकत्वात्। एवं च `तपरत्वाद्दीर्थे न, उप ऋकारीयति&#039;
इत्यादिवक्ष्यमाणग्रन्थोऽपि सङ्गच्छते। एवम्लृकारोऽपीति। `तिं?रशतः
संज्ञे&#039;त्यनुषज्यते। एतच्च न्यायसाम्यादुक्तम्। वस्तुत लृकारस्य ऋकारग्राहकत्वं न
कुत्राप्युपलभ्यते। सूत्रारम्भसामथ्र्यादिति। सति तु सावण्र्ये एकारेण
ऐकारग्रहणादोकारेण चौकारग्रहणात् `ऐऔच्&#039; इति सूत्रारम्भो वृथा स्यादिति भावः।
नापादनीयमिति। तेन ग्लावं ग्लाव इत्यत्र `औतोम्शसोः&#039; इति न प्रवर्तत इति मूल एव
स्फुटीभविष्यति। यद्यपीति। ग्रहणकशास्त्रस्याद्याप्यनिष्पत्तेरिति भावः। एतच्च
`अकः सवर्णे दीर्घः&#039; इत्यत्र व्युत्पादयिष्यामः। आक्षरेति। अक्षराणां
समाम्नायः=उपदेशसूत्राणि। तत्र भवा आक्षरसमाम्नायिकाः। `बह्वचोऽन्तोदात्ताट्ठञ्&#039;
इति ठञ्। हो ढ इति ढत्वं न भवतीति। यद्यप्याकारप्रश्लेषाभावे संयोगान्तलोप एव
प्राप्नोति नतु ढत्वं, तस्यासिद्धत्वात्, अतोऽत्र संयोगान्तलोपो न भवतीति
वक्तुमुचितम्, तथापि `कार्यकालं संज्ञापरिभाषम्&#039; इति पक्षे त्रैपादिकेऽन्तरङ्गे
बहिरङ्गपरिभाषायाः प्रवृत्तेरन्तरङ्गे ढत्वे कर्तव्ये बहिरङ्गः
संयोगान्तलोपोऽसिद्ध इति मत्वेदमुक्तमित्येके। अन्ये तु `संज्ञापूर्वको
विधिरनित्यः&#039; इति लोपस्य वारणं कथंचित्कर्तुं शक्यमित्याशयेन ढत्वं
नेत्युक्तमित्याहुः। वि\उfffदापाभिरित्यत्रेत्युपलक्षणम्। वि\उfffदापाः
वि\उfffदापाभ्यामित्यादावपि न भवति। `हो ढः&#039; इत्युपलक्षणम्। `पृथगायु&#039;रित्यादौ
`झयो हः&#039; इत्याकारस्य घकारो नेति दिक्। यदि तु `विवृतमूष्मणाम्&#039; इत्यत्र
`ईषत्स्पृष्टम्&#039; इत्यत `ईष&#039;दित्यनुवर्त्त्य `स्वराणां चे&#039;त्यत्र निवर्त्त्य
`ईषद्विवृतमूष्मणां, विवृतं स्वराणा&#039;मिति प्रयत्नभेदो व्याख्यायते, तदा `नाज्झलौ&#039;
इति सूत्रं त्यक्तुं शक्यमित्याकरे स्थितम्। अनुनासिकास्ते इति। ये
त्वाक्षरसमाम्नायिका अणस्त एव सवर्णानां संज्ञा भवन्तीति भावः। एवंच रेफो हकारश्च
अण्प्रत्यागारान्तर्गतोऽपि न क्सयचित्संज्ञा,
तत्सवर्णस्यान्यस्याऽभावादित्यवगन्तव्यम्। 
</p>

</div>
<!-- EDIT8 SECTION "तत्त्वबोधिनी" [19205-24792] -->
<h2 class="sectionedit9" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT9 SECTION "Satishji's सूत्र-सूचिः" [24793-] --></div>
</body>
</html>
