<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:1-4-48</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,1-4-48"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/1-4-48.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:1-4-48"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:1-4-48"/>
<link rel="canonical" href="http://avg-sanskrit.org/sutras/1-4-48.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:1-4-48","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#उपान्वध्याङ्वसः">1-4-48 उपान्वध्याङ्वसः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/1-4-47.html" class="wikilink1" title="sutras:1-4-47">&lt;&lt;1-4-47</a>  —- <a href="http://avg-sanskrit.org/sutras/1-4-49.html" class="wikilink1" title="sutras:1-4-49">1-4-49&gt;&gt;</a>
</p>

<h3 class="sectionedit1" id="उपान्वध्याङ्वसः">1-4-48 उपान्वध्याङ्वसः</h3>
<div class="level3">

</div>
<!-- EDIT1 SECTION "1-4-48 उपान्वध्याङ्वसः" [64-127] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [128-185] -->
<h2 class="sectionedit3" id="काशिका">काशिका</h2>
<div class="level2">

<p>
उप अनु अधि आ इत्येवं पूर्वस्य वसतेराधारो यः, तत् कारकं कर्मसंज्ञं भवति। ग्रामम्
उपवसति सेना। पर्वतम् उपवसति। ग्रामम् अनुवसति। ग्रामम् अधिवसति। ग्रामम् आवसति।
वसेरश्यर्थस्य प्रतिषेधो वक्तव्यः। ग्रामे उपवसति। भोजननिवृत्तिं करोति इत्यर्थः।
</p>

</div>
<!-- EDIT3 SECTION "काशिका" [186-865] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [866-906] -->
<h2 class="sectionedit5" id="लघु">लघु</h2>
<div class="level2">

<p>
–
</p>

</div>
<!-- EDIT5 SECTION "लघु" [907-933] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
536 उपान्वध्याङ्वसः। उप अनु अधि अङ् इत्येतेषां द्वन्द्वः। उपान्वध्याङ्पूर्वो
वसिति विग्रहे शाकपार्थिवादित्वात्समासः। तदाह–उपादिपूर्वस्येति। उपवसतीत्यादि।
वैकुण्ठे वसतीत्यर्थः। उपसर्गा आधारत्वद्योतकाः। अत्र `वसेरश्यर्थस्य प्रतिषेधः&#039;
इति वार्तिकम्। तत्राऽर्थशब्दो निवृत्तिवचनः।
`अर्थोऽभिधेयरैवस्तुप्रयोजननिवृत्तिषु&#039; इत्यमरः। भोजनस्याऽर्थो
निवृत्तियस्मात्प्रतीयते सोऽश्यर्थः। भोजननिवृत्तिवाचकस्य अशेराधारस्य
कर्मत्वप्रतिषेध इति यावत्।
उभसर्वतसोरिति। वार्तिकम्। उभशब्दसर्वशब्दप्रकृतिकतसन्तयोः प्रयोगे सति द्वितीया
कार्येत्यर्थः। धिगिति। धिक्शब्दस्य प्रयोगे सति द्वितीया कार्या।
`प्रकृतिवदनुकरणमि&#039;त्यव्ययत्वात्सुपो लुक्। उपर्यादिष्वित्यनेन `उपर्यध्यधसः
सामीप्ये&#039; इति सूत्रोपात्तान्यव्ययानि गृह्रन्ते। द्विरुक्तस्य परमाम्रेडितम्।
तदन्तेषु। कृतद्विर्वचनेष्विति यावत्। तथाच कृत्तद्विर्वचनेषु उपर्यादिषु त्रिषु
प्रयुज्यमानेषु द्वितीयेत्यर्थः। तत इति। उक्तप्रदेशेभ्योऽन्यत्रापि द्वितीया
दृश्यत इत्यर्थः। उभयतः कृष्णं गोपा इति। कृष्णस्य पार्\उfffदाद्वयेऽपीत्यर्थः।
आद्यादित्वात्तसिः। `उभयोऽन्यत्रे&#039;त्ययच्। षष्ठ\उfffद्र्थे द्वितीया। सर्वतः
कृष्णमिति। कृष्णस्य सर्वेषु पार्\उfffदोषु गोपा इत्यर्थः। धिक्कृष्णाभक्तमिति।
धिक्-निन्दायाम्। कृष्णाभक्तस्य निन्देत्यर्थः। केचित्तु कृष्णाभक्तो निन्द्य
इत्यर्थः, प्रथमार्थे द्वितीयेत्याहुः। `धिङ्मूर्खे&#039;त्यत्र तु
`नषिद्धाचरण&#039;मित्यध्याहार्यम्। उपर्युपरीति। `उपर्यध्यधसः सामीप्ये&#039; इति
द्विर्वचनम्। लोकस्य समीपे उपरि हरिरस्तीत्यर्थः। अध्यधीति। लोकस्य समीपदेसे
हरिरस्तीत्यर्थः। अधोऽध इति। लोकस्य समीपे अधो हरिरस्तीत्यर्थः।\र्\नबितः परित
इति। `ततोऽन्यत्रापि दृश्यते&#039; इत्यस्य प्रपञ्चोऽयम्। `योगेऽपी&#039;त्यनन्तरं
`द्वितीये&#039;ति शेषः। अभितः कृष्णमिति। `गोपा&#039; इति शेषः। कृष्णस्य
पार्\उfffदाद्वयेऽपीत्यर्थः। परितः कृष्णमिति। कृष्णस्य सर्वेषु पार्\उfffदोषु
गोपा इत्यर्थः। `पर्यभिभ्यां चे&#039;ति तसिल्। ग्रां समया निकषेति। `समया&#039; `निकषा&#039; इति
च आकारान्ते अव्यये। `ग्राम&#039;मित्यस्य प्रत्येकमन्वयः। ग्रामस्य समीपे इत्यर्थः।
`निकषाऽन्तिके&#039; `समयाऽन्तिकमध्ययोः&#039; इति चामरः। विलङ्घ्य लङ्कां निकषा हनिष्यती&#039;ति
माघः। हा कृष्णाभक्तमिति। `हा&#039; इत्याकारान्तमव्ययं खेदे। `हा विषादशुगार्तिषु&#039;
इत्यमरः। तदाह-तस्य शोच्यतेत्यर्थ इति। कृष्णाभक्तः शोच्य इत्यर्थ इत्यन्ये।
प्रतियोगमुदाहरति–बुभुक्षितमिति। क्षुधार्तस्य किंचिदपि न स्फुरतीत्यर्थः। `भा
दी#उ?तौ&#039;। इह तु उपसर्दबलात्स्फुरणे वर्तते। ततो लक्षणादाववृत्तेः प्रतेर्न
कर्मप्रवचनीयत्वम्। एवंच `कर्मप्रवचनीययुक्ते द्वितीया&#039; इत्यनेन गतार्थत्वं न
भवति।
</p>

</div>
<!-- EDIT6 SECTION "बालमनोरमा" [934-7262] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
482 उपान्व। `लुग्विकरणादलुग्विकरणं बलीय&#039;इति `वस निवासे&#039;इति भौवादिक एव गृह्रते,
न तु `वस आच्छादने&#039;इत्यादादिक इत्यभिप्रेत्य शपा निर्देशमाह—उपादिपूर्वस्य
वसतेरिति। `वसेरशश्यर्थस्य प्रतिषेधः&#039;इति वार्तिकमर्थतो व्याचष्टे—
\र्\नभुक्त्यर्थस्य न। अभुक्त्यर्थस्य नेति। वार्तिके अर्थशब्दो निवृत्तिवचनः।
भोजननिवृत्तिवाचकस्य वसेराधारः कर्म नेत्यर्थः। वने उपवसतीति। कथं तर्हि
`गत्र्थाऽकर्मके&#039;ति सूत्रे `हरिदिनमुपोषितः&#039;इत्युदाहरणं सङ्गच्छत इति चेत्।
अत्राहुः–वसेरत्र स्थितिरर्थः, भोजननिवृत्तिस्त्वार्थिकीति न दोष इति।
उपपदविभक्तिमाह–उभसर्वतसोरित्यादिना। उभसर्वयोस्तसौ उभसर्वतसो, तदन्तयोर्योगे
द्वितीय कार्येत्यर्थः। प्रकृतिद्वित्वेन तसोरिति द्वित्वनिर्देशः। अत्र
उभशब्दादयत् न कृतः, अनुकरणशब्दत्वेनाऽसङ्ख्यावाचित्वात्। तथाच उभशब्देन उभयशब्दो
लक्ष्यते, केवलात्परत्र तसिलोऽसम्भवादित्येके। वस्तुतस्तु वृत्तिविषये
अयच्प्रवृत्तावपि उभशब्दाद्विहितो यस्तस् तदन्तमस्त्येवेति यथाश्रुतं साधु इति तु
मनोरमायां स्थितम्। धिगिति। धिक्?शब्दयोगेऽपि द्वितीया कार्येत्यर्थः। अत्र
प्राञ्चः–`धि&#039;गित्यविभक्तिको निर्देशो गवित्ययमाहेतिवदित्याहुः। तन्न। तथा
सत्यपदान्ततया दृष्टन्ते `लोपः शाकल्यस्य&#039;इत्यस्येव दार्ष्टान्तिके
जश्त्वस्याप्यप्रवृत्तिसङ्गात्। न चायं गकारान्त एवास्त्विति शङ्क्यम्। `कस्य च
दः&#039;इति सूत्रे `धकि&#039;दित्युदाहरणस्याऽसङ्गतिप्रसङ्ग#आत्। `कस्य च दः&#039;इत्यनेन हि
कान्ताव्ययस्याऽकच्सन्नियोगेन दत्वं विधीयते, तस्माद्धिगिति विभक्त्यन्तमेव।
परन्तु `प्रकृतिवदनुकरण&#039;मित्यतिदेशेनाऽव्ययत्वात्सुपो लुक्। यदि तु
धिगित्यविभक्तितो निर्देश इत्येतावानेव प्राचां ग्रन्थस्तदा सम्यगेव।
अव्ययत्वात्सुपो लुक्यविभक्तिको निर्देश इति वक्तुं शक्यत्वात्। उभयतः कृष्णमिति।
कृष्णस्य पार्\उfffदाद्वयेऽपूत्यर्थः। आद्यादित्वात्तसिः। षष्ठ\उfffद्र्थे
द्वितीया। एवमुपपदविभक्तौ सर्वत्र बोध्यम्। अत्र–व्याचक्षते–`उभसर्वतसो&#039;रित्यत्र
उभसर्वयोर्गणे परस्परसाहचर्यात्तसिलेव गृह्रते, न त्वाद्यादिभ्य इति तसिः। तथा
चोभयत इत्यादौ `तसेश्चे&#039;त्यनेन तसिलादेशोऽवगन्तव्यस्तेन यत्र सञ्ज्ञायां तसेस्त
सिलादेशाऽभावस्तत्र न द्वितीया, किन्तु षष्ठ\उfffदेव। तसिलभावस्तु `तसेश्चे&#039;त्यत्र
`किंसर्वनामबहुभ्यः&#039;इत्यनुवर्तनादिति। धिक् कृष्णाभक्तमिति। तस्य
निन्द्यतेत्यर्थः। षष्ठ\उfffद्र्थे द्वितीया। स निन्द्य इत्यर्थः। प्रथमार्थे
द्वितीयेत्येके। कथं धिह् सूर्खेति?। सम्बोधनपदस्य क्रियमन्वय इति प्रागेवोक्ततया
धिक्शब्दयोगाऽभावाद्द्वितीया न प्रवर्तत इति `सम्बोधने चे&#039;ति प्रथमैव भव[ती]ति।
क्रियापदं च क्वचिच्छ्रुतं क्वचिदाक्षिप्तम्। तथा च धिङ् मूर्क
निषिद्धाचरणमिदमित्येतदिह कल्प्यम्। मूर्खसम्बोध्यकनिषिद्धाचरणस्य निन्द्यतेति तु
वाक्यार्थः। `प्रथमार्थे धिग्योदे द्वितीये&#039;ति वादिनां तु मूर्खसम्बोध्यकं
निषिद्धाचरमं निन्द्यमिति वाक्यार्थः। यत्तु `उपपदविभक्तेः कारकविभक्तिर्बलीयसी&#039;ति
सम्बोधने प्रथमैव भवति, सम्बोधनपदस्य कर्तृकारकवाचित्वादित्याहुः। तच्चिन्त्यम्।
सम्बोधनस्य कर्तृकारकत्वे उक्तिसम्भवाऽभावात्। न च `देव प्रसीदे&#039;त्यादौ वस्तुगत्या
देव एव कर्तेत्यस्त्येवोक्तिसम्भव इति वाच्यम्, वास्तवकर्तृत्वेऽपि
कारकविभक्तित्वस्याऽलाभात्। किञ्च `देव त्वां भजे, त्वां भजन्ति भक्ता&#039;इत्यादौ
सम्बोध्यदेवस्य वास्तवमपि कर्तृत्वं नास्तीति आस्तां तावत्। उपर्युपरीति। कथं
तर्हि `उपर्युपरिबुद्धीनां चरन्तीस्वरबुद्ध्यः&#039;इति?। अत्राहुः–
उपरिबुद्धीनाम्=उत्तानबुद्धीनामुपरि चरन्तीत्यर्थः। तेनाऽऽत्राम्रेडितत्वाऽभावान्न
द्वितीया। यद्वा–प्रतिपदोक्तस्य `उपर्यध्यधसः सामीप्ये&#039;इति कृतद्वित्वस्य
वार्तिके ग्रहणादिह च वीप्साद्विर्वचनत्वान्नास्ति द्वितीयाप्रसक्तिरिति।\र्\नभितः
परितः समयानिकषाहाप्रतियोगेऽपि। अभितः परितैति। एतच्च `अन्यत्रापि दृश्यत&#039; इति
पूर्वोक्तस्यैव प्रपञ्चभूंतमिति व्याचख्युः। लङ्कां निकषा हनिष्यती&#039;ति माघः। `ह&#039;ति
खेदे, तदेतदाह–तस्य शोच्यतेति। बुभुक्षितमिति। बुभुक्षितस्येत्यर्थः। एष
प्रतिशब्दः क्रियाविशेषकत्वादुपसर्गः, न तु कर्मप्रवचनीयः। तेनाऽत्र
`कर्मप्रवचनीययुक्ते—&#039; इत्यनेन गतार्थता न शङ्क्या।
</p>

</div>
<!-- EDIT7 SECTION "तत्त्वबोधिनी" [7263-17003] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [17004-] --></div>
</body>
</html>
