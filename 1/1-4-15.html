<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:1-4-15</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,1-4-15"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/1-4-15.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:1-4-15"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:1-4-15"/>
<link rel="canonical" href="http://avg-sanskrit.org/sutras/1-4-15.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:1-4-15","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#नः_क्ये">1-4-15 नः क्ये</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/1-4-14.html" class="wikilink1" title="sutras:1-4-14">&lt;&lt;1-4-14</a>  —- <a href="http://avg-sanskrit.org/sutras/1-4-16.html" class="wikilink1" title="sutras:1-4-16">1-4-16&gt;&gt;</a>
</p>

<h3 class="sectionedit1" id="नः_क्ये">1-4-15 नः क्ये</h3>
<div class="level3">

</div>
<!-- EDIT1 SECTION "1-4-15 नः क्ये" [64-101] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [102-159] -->
<h2 class="sectionedit3" id="काशिका">काशिका</h2>
<div class="level2">

<p>
क्ये इति क्यच् क्यङ् क्यशां सामान्यग्रहनम्। नान्तं शब्दरूपं क्ये परतः पदसंज्ञं
भवति। क्यच् राजीयति। क्यङ् राजायते। क्यश् चर्मायति, चर्मायते। सिद्धे सत्यारम्भो
नियमार्थः। नान्तम् एव क्ये परतः पदसम्ंज्ञम् भवति, न अन्यत्। वाच्यति। स्रुच्यति।
</p>

</div>
<!-- EDIT3 SECTION "काशिका" [160-842] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [843-883] -->
<h2 class="sectionedit5" id="लघु">लघु</h2>
<div class="level2">

<p>
726 क्यचि क्यङि च नान्तमेव पदं नान्यत्. नलोपः. राजीयति. नान्तमेवेति किम्?
वाच्यति. हलि च. गीर्यति. पूर्यति. धातोरित्येव. नेह - दिवमिच्छति दिव्यति..
</p>

</div>
<!-- EDIT5 SECTION "लघु" [884-1279] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
484 नः क्ये। नकारादकार उच्चारणार्थः। `सुप्तिङन्त&#039;मित्यतः सुबन्तं
पदमित्यनुवर्तते। सुबन्तं नकारेण विशेष्यते। तदन्तविधिः। नकारान्तं सुबन्तं
पदसंज्ञं स्यादिति लभ्यते। सुबन्तत्वादेव पदत्वे सिद्धे नियमार्थमिदम्। क्यग्रहणेन
क्यच्क्यङोग्र्रहणं न तु क्यषः, `लोहितडाज्भ्यः क्यष्वचन&#039;मिति वक्ष्यमाणतया
हलन्तात्क्यषोऽभावात्। तदाह क्यचि क्यङि चेत्यादिना। ननु गव्यांचकारेत्यत्र आम
आद्र्धधातुकावादेशसंपन्नवकारस्य यकारलोपं प्रति निमित्तत्वाऽसंभवादिति भावः।
गव्यितेति। इटि अतो लोपः। राजीयतीत्यत्र आह– नलोप इति। राजानमिच्छतीत्यर्थे क्यचि
राजन् य ति इतिस्थिते `नः क्ये&#039; इति पदत्वान्नकारस्य लोप इत्यर्थः। कृते नलोपे
`क्यचि चे&#039;त्यकारस्य ईत्त्वमिति मत्वाह– राजीयतीति। न च ईत्त्वे कर्तव्ये
नलोपस्याऽसिद्धत्वं शङ्क्यं, `नलोपः सुप्स्वरे&#039;ति नियमादित्यलम्। ननु त्वामात्मन
इच्छति, मामात्मन इच्छतीत्यत्र युष्मदस्मद्भ्यां क्यचि धात्ववयवत्वात्सुपो लुकि
प्रत्ययलक्षणाऽभावात् `त्वमावेकवचने&#039; इति कथं त्वमौ स्यातां, विभक्तौ परत एव
तद्विधानादित्यत आह– प्रत्ययोत्तरपदयोश्चेति। सुपो लुका लुप्तत्वेऽपि क्यचमादाय
मपर्यन्तस्य त्वमाविति भावः। ननु युष्मानात्मन इच्छति, अस्मानात्मन इच्छति-
युष्मद्यति अस्मद्यतीत्यत्रापि क्यचमादाय त्वमौ स्यातामित्यत आह-
- एकार्थयोरित्येवेति। प्रत्ययोत्तरपदयोश्चे&#039;त्यत्र `त्वमावेकवचने&#039; इति
सूत्रमनुवृत्तम्। एकवचनशब्दश्च न रूढः, किंतु
एकत्वविशिष्टार्थवृत्तित्वमेकवचनशब्देन विवक्षितमिति युष्मदस्मत्प्रक्रियायां
प्रपञ्चितं प्राक्। तथा च युष्मदस्मदोरेकत्वविशिष्टार्थवृत्तित्वाऽभावान्न
त्वमाविति भावः। गिरमात्मन इच्छति, पुरमात्मन इच्छतीत्यत्र
गिर्शब्दात्पुर्शब्दाच्च क्यचि विशेषमाह– हलि चेति। `उपधादीर्घ&#039; इति शेषः। ननु
दिवमिच्छति दिव्यतीत्यत्रापि `हलि चे&#039;ति दीर्घः स्यादित्यत आह– धातोरित्येवेति।
`हलि चे&#039;ति सूत्रे `सिपि धातो&#039;रित्यस्तदनुवृत्तेरिति भावः। दिव्यतीति।
दिव्शब्दोऽव्युत्पन्नं प्रातिपदिकमिति भावः। इहेति। `हलि चे&#039;ति सूत्रे
धातोरित्यनुवृत्तेः पुर्यतीत्यत्र न दीर्घ इति माधवग्रन्थश्चिन्त्य इत्यर्थः। कुत
इत्यत आह– पुर्गिरोः साम्यादिति। `गृ? शब्दे&#039; `पृ? पालनपूरणयोः&#039; इत्याभ्यां
क्विपि `ऋत इद्धातोटरिति `उदोष्ठ\उfffद्पूर्वस्ये&#039;ति च इत्त्वे उत्त्वे च कृते
रपरत्वे गिर्शब्दस्य च निष्पत्तेरिति भावः। प्रामादिक एवेति।
दिव्शब्दस्याऽव्युत्पन्नप्रातिपदिकत्वान्न धातुत्वम्। दिव्धातोः क्विबन्तादूठि
द्यूशब्दाच्च क्यचि `द्यूयती&#039;त्येव उचितम्। विचि तु लघुपधगूणे `लोपो व्यो&#039;रिति
लोपे देशब्दात् क्यचि देयतीत्येवोचितमिति भावः। अदस्यतीति। अमुमात्मन
इच्छतीत्यर्थे अदस्शब्दात्क्यचि सुपो लुका लुप्तत्वाद्विभक्तिपरकत्वाऽभावान्न
त्यदाद्यत्वम्। सान्तत्वान्नोत्त्वमत्त्वे। `नः क्ये&#039; इति नियमेन
पदान्तत्वाऽभावान्न सस्य रूत्वमिति भावः। कर्तृशब्दात्क्यचि विशेषमाह– रीङृत इति।
गाग्र्यशब्दात्क्यचि विशेषमाह– क्यच्व्योश्चेति। आपत्यस्य यञो यकारस्य लोप इति
भावः। कृते यलोपे `क्यचि चे&#039;त्यकारस्य ईत्त्वं मत्वाह– गार्गीयतीति। वात्सीयतीति।
वात्स्यशब्दात्क्यचि पूर्ववत्। कविशब्दात्क्यचि विशेषमाह– अकृत्सार्वेति।
वाच्यतीति। वाच्शब्दात्क्यचि `नः क्ये&#039; इति नियमेन पदत्वाऽभावान्न कुत्वम्।
`वचिस्वपी&#039;ति संप्रसारणं तु न, `धातोः कार्यमुच्यमानं धातुविहितप्रत्यये एवे&#039;ति
नियमात्। समिध्यतीति। समिध्शब्दात्क्यचि `नः क्ये&#039; इति नियमेन पदत्वाऽभावान्न
जश्त्वम्। लुटस्तासि इटिसमिध्य इता इति स्थिते `यस्य हलः&#039; इति नित्ये यलोपे
प्राप्ते–
</p>

</div>
<!-- EDIT6 SECTION "बालमनोरमा" [1280-9482] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
416 नः क्ये। `लोहितडाज्भ्यः क्यष्वचनं भृशादिष्वितराणी&#039;ति वक्ष्यमाणतया
हलन्तात्क्यष् दुर्लभ इत्यभिप्रेत्याह– क्यचि क्यङीति। एवं चेह `क्यषी&#039; त्यपि
कैश्चिदुक्तं तदुपेक्ष्यम्। `यस्य हलः&#039; इति लोपमाशङ्क्याह– सन्निपातपरिभाषयेति।
यकारे परे वान्तादेशविधानाद्वकारो यलोपस्य निमित्तं न भवतीति भावः। [गव्यीति।
अत्रान्तर्वर्तिविभक्त्या पदत्वाल्लोपो दुवारः, स्यादित्याशङ्क्याह-
- अपदान्तत्वादिति। इदं च `समाधानस्य समाधानान्तराऽदूषकत्वा&#039;दिति न्यायेन
समाधिसौकर्यादुक्तम्। वस्तुतस्तु उक्तरीत्या शङ्कैव नेति बोध्यम्। अन्ये तु
वार्तिक एव प्रश्लेष इति द्वितीयपक्षमाश्रित्येदं,सूत्रे वकारप्रश्लेषे
लोपाऽसंभवात्, `न हि कार्यी&#039;ति न्यायात्। न च वलीति
निमित्तत्वेनाऽऽश्रयणात्तत्रापि लोपो भवत्येव, अन्यथा वलीत्येव कुर्यादिति
वाच्यम्, वकारे परतोय कारलोपे तस्य निमित्तत्वेनाऽऽश्रयणावश्यकत्वादिति
द्वितीयकल्प एव युक्त इत्याहुः। राजीयतीति। `क्यचि चे&#039;त्यवर्णस्य ईत्वे कर्तव्ये
`पूर्वत्रासिद्ध&#039;मिति नलोपोऽसिद्धो न भवति, `नलोपः सुप्स्वरे&#039; ति नियमात्। यद्यपि
नियमसूत्राणां निषेधमुखेन प्रवृत्तिरिति `नलोपः सुप्स्वरे&#039;ति सूत्रं
राज#ईयतीत्यादिषु पठनीयम्, `राजभ्या&#039;मित्यादौ तु `पूर्वत्रासिद्ध&#039;मिति
नलसोपस्याऽसिद्धत्वेन दीर्घाद्यभावसिद्धेस्तथापि `विधिमुखेन प्रवृत्ति&#039;रिति
पक्षाभ्युपगमेन हलन्तेषु राजभ्यां राजभिरित्यत्रैव पठितमिति ज्ञेयम्। नच
विधिमुखप्रवृत्तिपक्षो निरालम्ब एवेति वाच्यम्, `अनुपराभ्यां कृञः&#039; इति
सूत्रस्थभाष्यग्रन्थपर्यालोपचनया तत्पक्षावगमात्। यत्तु `नलोपः सुप्स्वरे&#039;ति
सूत्रे मनोरमायामुक्तं–`नियमसूत्राणां विधिमुखेन प्रवृत्तिः,
सामान्यशास्त्रतात्पर्यसङ्कोचकता चे&#039;ति पक्षस्य `द्युद्भ्यो लुङी&#039;ति सूत्रे
भाष्यकृता ध्वनितत्वा&#039;दिति। तच्चिन्त्यम्। तत्सूत्रस्य भाष्यकारैरस्पृष्टत्वात्।
केचित्तु `द्युद्द्भ्योलुङीतिसूत्रम्&#039;। परस्मैपदप्रकरणमित्यर्थः। तत्र हि
`अनुपराभ्या&#039;मिति सूत्रं वर्तत इति तत्सूत्रे यद्ध्वनितं तत्तु परस्मैपदप्रकरणे
ध्वनितमिति भवति। यद्वा `अनुपराभ्यां कृञः&#039; इत्यत्र हि भाष्यकृता `द्युद्भ्यो
लुङी&#039;ति परामृष्टम्। तथा च `द्युद्भ्यो लुङी&#039;ति सूत्रं य\उfffद्स्मस्तत्
द्युद्भ्योलुङीतिसूत्रम् = `अनुपराभ्यां कृञः&#039; इति सूत्रमित्यर्थ इत्येवं
कुकविकृतिवत्कथंचित्स्थितस्य गतिः समर्थनीयेत्याहुः। पूर्गिरोः साम्यादिति। गृ?
शब्दे, पृ? पालनपूरणयोरित्येताभ्यां क्विपि `ऋत इद्धातोः&#039;,
`उदोष्ठ\उfffद्पूर्वस्ये&#039;ति प्रवृत्तेरिति भावः। प्रामादिक एवेति। दिवु धातोः
क्विपि तु `द्यू&#039;रिति स्यात्। ततः क्यचि तु द्यूयतीति भवति। क्विपं विहाय विचि
कृते तूपधागुणो वलोपश्च स्यात्। ततः क्यचि तु देयतीति भवति। तथा च `हलि चे&#039; ति
सूत्रे वृत्तावपि `दातोरित्येव, नेह दिवमिच्छति दिव्यती&#039;त्येवोक्तमिति भावः।
आपत्ययकारस्य लोपं स्मारयति–क्यच्व्योश्चेति। `नः क्ये&#039; इति नियमेन
पदत्वाऽभावात्कुत्वं नेत्याह– वाच्यतीति। एवं `समिध्यती&#039; त्यत्र जश्त्वं नेति
बोध्यम्। `मान्ताव्ययेभ्यः प्रतिषेधः&#039; इति वार्तिकस्य यथा श्रुतव्याख्याने
पुत्रमिच्छतीत्यत्रापि न स्यात्। पुत्रौ पुत्रान् वा इच्छतीत्यादावेव स्यात्, अतो
व्याचष्टे– मान्तप्रकृतिकादिति। 
</p>

</div>
<!-- EDIT7 SECTION "तत्त्वबोधिनी" [9483-16838] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
वृत्तिः क्यचि क्यङि च नान्तमेव पदं नान्यत् । When the affix क्यच् or क्यङ् follows, only a term ending in a नकारः gets the designation पदम्।<br/>

Note: This is a नियम-सूत्रम् which restricts the scope of 1-4-14.
</p>

<p>
उदाहरणम् – आत्मनो राजानमिच्छति = राजीयति।
</p>

<p>
The नाम-धातुः “राजीय” is derived as follows:<br/>

राजन् + अम् 4-1-2<br/>

= राजन् + अम् + क्यच् 3-1-8<br/>

= राजन् + अम् + य 1-3-8, 1-3-3, 1-3-9. “राजन् + अम् + य” gets धातु-सञ्ज्ञा by 3-1-32<br/>

= राजन् + य 2-4-71, 1-1-61. Now “राजन्” gets पद-सञ्ज्ञा by 1-4-14 with the help of 1-1-62. Note: 1-4-15 does not limit 1-4-14 here.<br/>

= राज + य 8-2-7<br/>

= राजी + य 7-4-33, 1-1-52. Note: As per 8-2-1 पूर्वत्रासिद्धम्, the नकार-लोपः (done by 8-2-7 नलोपः प्रातिपदिकान्तस्य in the prior step) to arrive at the form “राज” should not be visible to any prior rule (in the अष्टाध्यायी)। But 8-2-2 नलोपः सुप्स्वरसंज्ञातुग्विधिषु कृति limits the authority of 8-2-1 and the नकार-लोपः (done by 8-2-7) is visible to 7-4-33 because the operation prescribed by 7-4-33 does not come under any of the categories listed in 8-2-2.
</p>

<p>
The विवक्षा is लँट्, कर्तरि, प्रथम-पुरुषः, एकवचनम्।<br/>

राजीय + लँट् 3-2-123 = राजीयति 1-3-78
</p>

<p>
उदाहरणम् – आत्मनस्तप इच्छति = तपस्यति।<br/>

तपस् + अम् 4-1-2<br/>

= तपस् + अम् + क्यच् 3-1-8<br/>

= तपस् + अम् + य 1-3-8, 1-3-3, 1-3-9. “तपस् + अम् + य” gets धातु-सञ्ज्ञा by 3-1-32<br/>

= तपस् + य 2-4-71, 1-1-61. Now “तपस्” does not get पद-सञ्ज्ञा because 1-4-15 limits 1-4-14 here. Therefore 8-2-66 cannot apply.<br/>

</p>

<p>
The विवक्षा is लँट्, कर्तरि, प्रथम-पुरुषः, एकवचनम्।<br/>

तपस्य + लँट् 3-2-123 = तपस्यति 1-3-78<br/>

</p>

<p>
उदाहरणम् – आत्मनो वाचमिच्छति = वाच्यति।<br/>

वाच् + अम् 4-1-2<br/>

= वाच् + अम् + क्यच् 3-1-8<br/>

= वाच् + अम् + य 1-3-8, 1-3-3, 1-3-9. “वाच् + अम् + य” gets धातु-सञ्ज्ञा by 3-1-32<br/>

= वाच् + य 2-4-71, 1-1-61. Now “वाच्” does not get पद-सञ्ज्ञा because 1-4-15 limits 1-4-14 here. Therefore 8-2-30 cannot apply.<br/>

</p>

<p>
The विवक्षा is लँट्, कर्तरि, प्रथम-पुरुषः, एकवचनम्।<br/>

वाच्य + लँट् 3-2-123 = वाच्यति 1-3-78
</p>

</div>
<!-- EDIT8 SECTION "Satishji's सूत्र-सूचिः" [16839-] --></div>
</body>
</html>
