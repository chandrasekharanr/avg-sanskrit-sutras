<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:4-1-6</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,4-1-6"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/4-1-6.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:4-1-6"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:4-1-6"/>
<link rel="canonical" href="http://avg-sanskrit.org/sutras/4-1-6.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:4-1-6","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#उगितश्_च">4-1-6 उगितश् च</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/4-1-5.html" class="wikilink1" title="sutras:4-1-5">&lt;&lt;4-1-5</a>  —- <a href="http://avg-sanskrit.org/sutras/4-1-7.html" class="wikilink1" title="sutras:4-1-7">4-1-7&gt;&gt;</a>
</p>

<h3 class="sectionedit1" id="उगितश्_च">4-1-6 उगितश् च</h3>
<div class="level3">

</div>
<!-- EDIT1 SECTION "4-1-6 उगितश् च" [60-99] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [100-157] -->
<h2 class="sectionedit3" id="काशिका">काशिका</h2>
<div class="level2">

<p>
उगिति यत्र सम्भवति यथाकथंचित् तदुगिच्छाब्दरूपं, तदन्तात् स्त्रियां ङीप्
प्रत्ययो भवति। भवती। अतिभवती। पचन्ती। यजन्ती। धातोरुगितः प्रतिषेधो वक्तव्यः।
उखास्रत्। पर्णध्वत् ब्राह्मणी। अञ्चतेश्च उपसङ्ख्यानम्। प्राची। प्रतीची। उदीची।
</p>

</div>
<!-- EDIT3 SECTION "काशिका" [158-822] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [823-863] -->
<h2 class="sectionedit5" id="लघु">लघु</h2>
<div class="level2">

<p>
1253 उगिदन्तात्प्रातिपदिकात्स्त्रियां ङीप्स्यात्. भवती. भवन्ती. पचन्ती.
दीव्यन्ती..
</p>

</div>
<!-- EDIT5 SECTION "लघु" [864-1105] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
449 उगितश्च। उक् प्रत्याहारः। उक् इद्यस्य स उगित्।`उगित&#039; इति पञ्चम्यन्तम्, ते
प्रातिपदिकादित्येतद्विशेष्यते, तदन्तविधिः। `उगिद्वर्णग्रहणवर्ज&#039;मित्युक्तेः
`समासप्रत्ययविधौ&#039; इति प्रतिषेधो न। पूर्वसूत्रान्ङीबित्यनुवर्तते। तदाह-
उगिदन्तादिति। उगिद्द्विविधं, प्रातिपदिकं प्रत्ययश्च। तत्र प्रातिपदिकमुदाहरति–
भवतीति। सर्वादिगणे `भवतु&#039; इत्यव्युत्पन्नं प्रातिपदिकं पठितं, तस्य
व्यपदेशिवत्त्वे उगदन्तत्वान्ङीप्। ङपावितौ।
`आच्छीनद्योर्नुम्&#039;`शप्श्यनोर्नित्य&#039;मिति नुम्न, शत्रन्तत्वाऽभावात्।
`उगिदचा&#039;मित्यपि न सर्वनामस्थानत्वाऽभावात्। अथ द्वितीयमुगितमुदाहरति-पचन्तीति।
पचेर्लटः शतरि शषि पररूपे पचच्छब्दः। तत्र शतृप्रत्यय उगित्, तदन्तं पचदिति
प्रातिपदिकमिति तस्मान्ङीपि `शप्श्यनोर्नि&#039;मिति नुमिति भावः। यदि तु सर्वादिगणे
पठितं भवतु इत्येतत् `भातेर्डवतुः&#039;इति व्युत्पाद्यते, तदा
उगित्प्रत्ययान्तस्यैवोदाहरणं बोध्यम्। भूधातोः शतरि शपि ऊकारस्य गुणेऽवादेशे
भवच्छब्दान्ङीपि तु, `शप्श्यनोर्नित्य&#039;मिति नुमि भवन्तीति रूपम्। नच
भवच्छब्दस्याऽप्युत्पन्नत्वे तस्य कथं व्यपदेशिवत्त्वेनोगिदन्तत्वं,
`व्यपदेशिवद्भावोऽप्रातिपदिकेने&#039;ति वचनादिति वाच्यं, प्रातिपदिकस्य तत्तत्स्वरूपेण
ग्रहण एव तत्प्रवृत्तेः। `उगिदचामिति सूत्र&#039; इत्यादिग्रन्थो हलन्ताधिकारे
गोमच्छब्दनिरूपणे व्याख्यातः। तेनेति।
अञ्चुव्यतिरिक्तधातोरुगित्कार्याऽभावलाभेनेत्यर्थः। उखेति। उखा=कुण्डी। उखायाः
रुआंसते, पर्णाद्ध्वंसतेइति विग्रहः। `पिठरं स्थाल्युखा कुण्ड&#039;मित्यमरः। `रुआंसु
ध्वंसु अवरुआंसने&#039;। सुपीत्यनुवृत्तौ `क्विप्चे&#039;ति क्विप्, उपपदसमासः,
सुब्लुक्,`अनिदिता&#039;मिति न लोपः, हल्ङ्यादिना सोर्लोपः, `वसुरुआंसु&#039;इति दत्वमिति
भावः। स्यादेवेति। `ङी&#039;बिति शेषः। प्राचीति। प्रपूर्वादञ्चतेः `ऋत्विक&#039; इत्यादिना
क्विन्, `अनिदिता&#039;मिति नलोपः। उगित्त्वान्ङीप्, `अचः&#039;इत्यकारलोपे `चौ&#039;इति
दीर्घः।
</p>

</div>
<!-- EDIT6 SECTION "बालमनोरमा" [1106-5566] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
405 उगिच्छब्देन प्रातिपदिकं विशेष्यते, विशेषणेन तदन्तविधिः।न च प्रत्ययविधौ
प्रतिषेधः शङ्क्यः, `अनुपसर्जना&#039;दित्यनेन स्त्रीप्रत्ययेषु तदन्तविधिरस्तीति
ज्ञापनात्, `उगिद्वर्णग्रहणवर्ज&#039;मिति `येन विधि&#039;रिति सूत्र
एवोक्तत्वाच्चेत्याशयेनाह–उगिदन्तादिति। अत्रोगित्प्रतिपदिकं, प्रत्ययश्चेति
द्विविधं संभवति। आद्ये उगिदन्ते–भवन्तं महान्तं चातिक्रान्तै अतिभवती
अतिमहतीत्थदाहरणम्। सर्वादिगणे `भवतु&#039;इति पाठाद्भवच्छब्दस्योगित्त्वव्यपदेशः।
महच्छशब्दस्य तु शतृवद्भावात्। न चैवं `प्यपदेशिवद्भावोऽप्रातिपदिकेने&#039;ति
निषेधात्केवलाभ्यां भवन्महच्छब्दाभ्यां ङीम्न स्यादिति वाच्यम्।
प्रातिपदिकाऽप्रातिपदिकसाधरण्येन
शब्दमात्रमुगित्पदाभिधेयमुत्युक्तनिषेधाऽप्रवृत्तेरित्याशयेनोदाहरति—भवन्तीति।
द्वितीयमुगिदन्तमुदाहरति–पचन्तीति। पचेर्लटः शतरि `कर्तरि शप्&#039;। यदि तु
सर्वादिगणे `भवतु&#039;इति य उगित्पठितः सः `भातेर्डवतु&#039;रिति व्युत्पाद्यते, तदा
`भवती&#039;ति द्वितीयोगिदन्तस्याप्युदाहरणं भवत्येव। शत्रन्तात्तु भवतेर्ङीपि
`शप्शयनो&#039;रिति नित्यो नुम्। भवन्ती। उखारुआदित्यादि। उखायाः रुआंसते, पर्णेभ्यो
ध्वंसते। `रुआंसु ध्वंसु अव रुआंसने&#039; `वस#उरुआंसु&#039;इति दत्वम्।
वक्तव्यम्। वनोर च। `व&#039;न्निति प्रत्ययेन तदन्तं प्रातिपदिकं गृह्रते। वन्नन्तेन
त्वधिकृत प्रातिपदिकविशेषणात्तदन्तविधिरित्याह–वन्नन्तात्तदन्ताच्चेति। `येन
विधिस्तदन्तस्ये&#039;त्यत्र `स्वं रूप&#039;मिति सूत्रात्स्वमित्यनुवर्त्त्य स्वस्य चेति
व्याख्यानादुभयं लभ्यत इथि भावः। यदि तु वन्नन्तमेव व्यपदेशिवद्भावेन
वन्नन्तान्तमित्युच्यते, तर्हि `येन विधि&#039;रित्यत्र `स्व&#039;मित्यनुवर्त्त्य `स्वस्य
चे&#039;ति न व्याख्येयम्। न चात्र `व्यपदेशिवद्भावोऽप्रातिपदिकेने&#039;ति निषेधः शङ्क्यः,
तस्य प्रातिपदिकत्वाऽभावाच्चेत्याहुः। सामान्यग्रहममिति। सूत्रे `वन&#039;
इत्यनुबन्धरहितस्य ग्रहणात्तदनुबन्धपरिभाषा नोपतिष्ठत इति भावः। वन्ग्रहणे
वन्नन्तं वन्नन्तान्तं च कथं लभ्यत इत्याशङ्कायामाह–प्रत्ययग्रहणे इत्यादि।
तेनेति। वन्नन्तेनेत्यर्थः। तदन्तान्तमपिलभ्यत इति। `स्त्रिया&#039;मित्यधिकारे `ग्रहण
वता प्रातिपदिकेने&#039;ति निषेधो न पर्वर्तते, `अमहत्पूर्वे&#039;त्यादिज्ञापकागिति भावः।
अन्ये त्वाहुः–वन्नन्तस्य वस्तुतः प्रातिपदकत्वेऽपि सूत्रे गृहीतस्य वन इत्यस्य
प्रातिपदिकत्वं नास्तीत्युक्तत्वाद्ग्रहणवतेति निषेधशङ्कैव नास्तीति। सुत्वानमिति।
`सुजयोर्ङ्वनिप्&#039;। `अत्यादयः क्रान्ताद्यर्थे&#039; इति समासः। अतिधीवरीति। दधातेः
`अन्येभ्योऽपि दृश्यते&#039;इति क्वनिप्। `घुमास्थे&#039;तीत्त्वम्। भाष्ये तु ध्यायतेः
क्वनपि संप्रसारणमिति स्थितम्। नस्य रेफादेशे कृतेऽप्येकदेशविकृतस्यानन्यत्वात्
`अल्लोपरोऽनः&#039;इति प्राप्नोति, अनो नकारान्तत्वविशेषणात्तु न भवतीति
`\उfffदायुवमघोना&#039;मित्यत्रैव व्युत्पादितम्। शर्वरिति। शृ?धातोः
`अन्येभ्योऽपी&#039;त्यनेनैव वनिप्। गुणे कृते रपरत्वे च हशन्तात्परत्वेऽपि
हशन्ताद्विहितत्वाभावान्ङीब्रायोरत्र निषेधो न। 
वेति। `अन्यतरस्या&#039;मिति योगविभागदिदं लभ्यते, नत्वपूर्वं वचनमिति वक्ष्यते।
बहुधीवरीति। `बहवो धीवानो यस्या नगर्या&#039;मिति विग्रहः। पक्षे डाविति।
`डाबुभाभ्या&#039;मिति सूत्रेण। तथाच द्विवचने `बहुधीवर्यौ&#039;`बहुधीवानौ&#039;`बहुधीवे\तिति
रूपत्रयं भवतीति भावः। 
</p>

</div>
<!-- EDIT7 SECTION "तत्त्वबोधिनी" [5567-13070] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
<a href="http://www.avg-sanskrit.org/avgupload/SutraRecordings/4_1_6.mov" class="urlextern" title="http://www.avg-sanskrit.org/avgupload/SutraRecordings/4_1_6.mov"  rel="nofollow">Video</a>
</p>

<p>
<strong>वृत्तिः</strong> उगिदन्‍तात्‍प्रातिपदिकात्‍स्‍ित्रयां ङीप्‍स्‍यात् । A प्रातिपदिकम् which ends in a उगित् (which has a उक् letter – ‘उ’, ‘ऋ’, ‘ऌ’ – as a इत्) takes the ङीप् affix in the feminine gender.
</p>

<p>
उदाहरणम् – भवती ।
</p>

<p>
Consider the सर्वनाम-प्रातिपदिकम् ‘भवतुँ’। The ending उकार: is a इत् by 1-3-2 and takes लोप: by 1-3-9. Hence ‘भवतुँ’ is a उगित्।<br/>

स्त्रियाम् – In the feminine -<br/>

भवत् + ङीप् 4-1-6<br/>

= भवत् + ई 1-3-3, 1-3-8, 1-3-9<br/>

= भवती ।
</p>

</div>
<!-- EDIT8 SECTION "Satishji's सूत्र-सूचिः" [13071-] --></div>
</body>
</html>
