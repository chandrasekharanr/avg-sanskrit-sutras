<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:7-2-60</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,7-2-60"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/7-2-60.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:7-2-60"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:7-2-60"/>
<link rel="canonical" href="http://avg-sanskrit.org/sutras/7-2-60.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:7-2-60","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#तासि_च_क्ल्_उ0325पः">7-2-60 तासि च क्ल्\उ0325पः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/7-2-59.html" class="wikilink1" title="sutras:7-2-59">&lt;&lt;7-2-59</a>  —- <a href="http://avg-sanskrit.org/sutras/7-2-61.html" class="wikilink1" title="sutras:7-2-61">7-2-61&gt;&gt;</a>
</p>

<h3 class="sectionedit1" id="तासि_च_क्ल्_उ0325पः">7-2-60 तासि च क्ल्\उ0325पः</h3>
<div class="level3">

</div>
<!-- EDIT1 SECTION "7-2-60 तासि च क्ल्\उ0325पः" [64-125] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [126-183] -->
<h2 class="sectionedit3" id="काशिका">काशिका</h2>
<div class="level2">

<p>
कृप उत्तरस्य तासेः सकारादेश्च अर्धधातुकस्य परस्मैपदेषु इडागमो न भवति। श्वः
कल्प्ता। कल्प्स्यति। अकल्प्स्यत्। चिक्ल्\उ0325प्सति। पर्स्मैपदेषु इत्येव,
कल्पितासे। कल्पिष्यते। कल्पिषीष्ट। अकल्पिष्यत। चिकल्पिषते।
क्ल्\उ0325पेरप्यात्मनेपदेन समानपदस्थस्य इडागमः इष्यते। अन्यत्र प्रतिषेधः।
कृत्यपि हि पर्समिपदलुकि च प्रतिषेधो भवति, चिक्ल्\उ0325प्सिता, चिक्ल्\उ0325प्स
त्वम् इति।
</p>

</div>
<!-- EDIT3 SECTION "काशिका" [184-1209] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [1210-1250] -->
<h2 class="sectionedit5" id="लघु">लघु</h2>
<div class="level2">

<p>
–
</p>

</div>
<!-- EDIT5 SECTION "लघु" [1251-1277] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
191 तासि च। चकारात्सकाराद्याद्र्धदातुकं गृह्रते। `सेऽसिचि कृत&#039;इत्यतः `से&#039; इति,
`आद्र्धधातुकस्ये&#039;त्यत आद्र्धधातुकस्येडिति चानुवर्तते। `न वृद्भ्यश्चतुर्थ इत्यतो
नेति च, `गमेरि&#039;डित्यतः परस्मैपदमिति च। तदाह– क्लृपेः
परस्येत्यादिना।कल्प्तासीति। `लुटि च क्लृप&#039; इति परस्मपैपदपक्षे
ऊदिल्लक्षणमिड्विकल्पं बाधित्वा `तासि च क्लृपः&#039; इति इण्निषेधे गुण रपरत्वे लत्वे
रूपम्। परस्मपैदाऽभावपक्षे तु ऊदिल्लक्षममिड्विविकल्पं मत्वा आह– कल्पितासे
कल्प्तासे इति। लृटि तु `लुटि च क्लृपः&#039; इति परस्मैपदपक्षे ऊदिल्लक्षणमिड्विकल्पं
बाधित्वा `तासि च क्लृपः&#039; इति इण्निषेधं मत्वा आह– कल्प्स्यतीति। परस्मपैदाऽभावे
तु ऊदित्त्वादिडविकल्पं मत्वा आह– कल्पिष्यते कल्प्स्यत इति। कल्पताम्। अकल्प।
कल्पेत। आशीर्लिङि ऊदिल्लक्षणमिड्विकल्पं मत्वा आह– कल्पिषीष्टेति,
क्लृप्सीष्टेति च। इडभावे `लिङ्सिचावात्मनेपदेषु&#039; इति कित्त्वान्न गुणः।
अक्लृपदिति। `द्युद्भ्यो लुङी&#039;ति परस्मैपदपक्षे द्युतादिलक्षणे अङि सति
ङित्त्वान्न गुणः। अङभावे तु ऊदिलक्षणमिड्विकल्पं मत्वा आह– अकल्पिष्टेति,
अक्लृप्तेति च। अकल्प्स्यदिति। लृङि स्ये `लुटि च क्लृप&#039; इत#इ परस्मैपदपक्षे
ऊदिलक्षणमिड्विकल्पं बाधित्वा `तासि च क्लृप&#039; इति इण्निषेध इति भावः।
परस्पैपदाऽभावपक्षे तु ऊदिल्लक्षणमिड्विकल्पं मत्वा आह– कल्पिष्यत अकल्प्स्यतेति।
वृदिति। वृत्तेः समाप्त्य्रथकात्कर्तरि क्विप्। तदाह– वृत्त इति।
`गत्यर्थाकर्मके&#039; ति कर्तरि क्तः। वृत्तशब्दस्य विवरणं— सम्पूर्ण इति। द्युतादयः
कृपूपर्यन्ता अनुदात्तेतो गताः। अथ त्वरत्यन्ता इति। `ञि त्वरा संभ्रमे&#039; इत्यन्ता
इत्यर्थः। षितश्चेति। षित्संज्ञका इत्यर्थः। षित्कार्यभाज इति वा। `ञि त्वरा
संभ्रमे इत्युक्त्वा `घटादयः षितः&#039;इति वक्ष्यमाणत्वादिति भावः। षित्फलं तु त्विति।
मित्त्वफलं तु `मितां ह्यस्वः&#039; इति णौ ह्यस्वः&#039; इति णौ ह्यस्वः,
`चिण्णमुलोर्दीर्घः&#039; इति दीर्घश्च वक्ष्यते। `धातुपाठे अर्थनिर्देश
उपलक्षण&#039;मित्युक्तम्। ततश्चार्थान्तरवृत्तेरपि घटदातोर्घटादिकार्यं भवत्येव। तदाह-
-घटयति विघटयतीति। संश्लेषयति विश्लेषयतीत्यर्थः। णौ ह्यस्वोदाहरणमिदम्। अघटि
अघाटीति। चिण्युदाहरणम्। घाटंघाटम्, घटंघटमिति ण्यन्ताण्णमुलि
दीर्घविकल्पस्योदाहरणम्। `नित्यवीप्सयो&#039;रिति द्विर्वचनम्। ननु
यद्यर्थान्तरवृत्तेरपि घटधातोर्मित्त्वं तदा `उद्घाटनं&#039; `प्रविघाटियते&#039; त्यत्र
विकासनार्थकस्यापि घटधातोर्णौ मित्त्वाद्ध्रस्वः स्यादित्याक्षिपति– कथं तर्हीति।
शृण्विति। `समाधानमिति शेषः। चौरादिकस्येति। चुरादौ `घट सङ्घाते&#039; इति पठितम्।
तदिदं घाटादिकाद्धटधातोर्धात्वन्तरमेव। तस्य णौ मित्त्वाऽभावाद्ध्रस्वाऽभावे
`उद्घटनं&#039; `प्रविघाटयिते&#039;ति निर्बाधमेव, अर्थनिर्देशस्योपलक्षणतया सङ्घातादन्यत्र
विकसनेऽपि चौरादिकस्य वृत्तिसंभवादिति भावः। ननु घटादिगणादन्यत्र अर्थान्तरे
पठितानां धातूनामिह धातूनामिह घटादिगणे पाठो घटादिगणनिर्दिष्टएवार्थे
मित्त्वार्थोऽनुवाद एव,नतु धातुभेदः। अन्यथा घाटादिकत्वं, गणान्तरस्थत्वं चादाय
मित्त्वतदभावयोर्विकल्पापत्तेः। ये तु धातवो घटादिगण एव पठिता न तु गणान्तरे,
ते,#आमन्त्वर्थान्तरवृत्तावपि मित्त्वमिति धातुवृत्त्यादिग्रन्थेषु सिद्धान्तः।
घटधातुस्तु `घट सङ्घाते&#039; इति चुरादौ पठितः। अतस्तस्यैवात्र गणे चेष्टायामर्थे
मित्त्वार्थो?ऽनुवाद इति लब्धम्। एवं च `विघटयती&#039;त्यादावर्थान्तरवृत्तौ ण्यन्तस्य
कथं मित्त्वमित्याशङ्क्य निराकरोति—नचेति। तस्यैव– चौरादिकस्यैव,
घटधातोश्चेष्टात्मके अर्थविशेषे वृत्तौ मित्त्वार्थोऽनुवादः स्यादिति न
वाच्यमित्यर्थः। कुत इत्यत आह– नान्ये मितोऽहेताविति। चुराद्यन्तर्गणसूत्रमिदम्।
तत्र हि `ज्ञप मिच्च&#039; `यम च परिवेषणे&#039; `चह परिवेषणे&#039; `चह परिकल्कने&#039; `रह त्यागे&#039;
`बल प्राणने&#039; `चिञ् चयने&#039; इति पञ्चधातून् पठित्वा `नान्ये मितोऽहेतौ&#039; इति पठितम्।
तत्र `चह परिकल्कने&#039; इत्यस्य स्थाने `चपे&#039;ति केचित्पठन्ति। तथाच पञ्चत्वस्य न
विरोधः। एषु पञ्चस्वपि मिदित्यनुवर्तते। `अहेता&#039;विति च्छेदः। कस्मादन्ये
इत्यपेक्षायां संनिहितत्वाज्ज्ञापादिपञ्चभ्य इति लभ्यते। हेतुशब्देन `हेतुमति
चे&#039;ति सूत्रविहितो णिज्लभ्यते। तद्भिन्नो णिच् स्वार्थिकोऽहेतुः। तदाह— अहेतौ
स्वर्थे णिचीति। ज्ञप आदिर्येषामिति अतद्गुणसंविज्ञानो बहुव्रीहिः।
ज्ञपधातोस्तदुत्तरेभ्यश्च पञ्चभ्य इत्येवं ष?ड्भ्योऽन्ये ये चुरादयस्ते मितो नेति
फलितम्। एवं च चुरादौ ज्ञपादिपञ्चकव्यतिरिक्तानां मित्त्वाऽभावात् `\त्घट
चेष्टाया&#039;मिति निर्देशश्चौरादिकस्य `घट सङ्घाते&#039; इत्यस्य चेष्टायां वृत्तौ
मित्त्वार्थोऽनुवाद इति न युज्यते, किंतु इहैव घटादिगणे `घट
चेष्टाया&#039;मित्यपूर्वोऽयं धातुः। तस्य चाऽर्थान्तरवृत्तावपि मित्त्वमस्त्येवेति
`विघटयती&#039;त्यादौ मित्तवाद्ध्रर्वो निर्बाध इति भ#आवः।
</p>

</div>
<!-- EDIT6 SECTION "बालमनोरमा" [1278-12185] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
162 तासि च क्लृपः। चकारात्साद्याद्र्धधातुकं गृह्रते। क्लृप्सीष्टेति।
`लिङ्सिचावात्मनेपदेषु&#039; इति कित्त्वान्न गुणः। (ग.) वृत। वृदिति। वृतु वर्तने
इत्यस्मात्क्विप्। `ञित्वरा संभ्रमे&#039; इत्यस्यानन्तरं `घटादयः षितः&#039;
इत्युक्तत्वात्त्वरत्यन्तारुआयोदसैव षितो न तु फणान्ताः सर्वेऽपीति सिद्धं,तथापि
स्पष्टप्रतिपत्त्यर्थमाह– षितश्चेति। प्रयोजनं तु षिद्भिदादिभ्यः&#039; इत्यङि टाप्।
घटा व्यथेत्यादिरूपसिद्धिः। ये धातवोऽन्यत्राधीतास्तेषमिह पाठोऽर्थनियमाय। ये
त्विहैव पठ\उfffद्न्ते तेषामुपसर्गादिनाऽर्थान्तरपरत्वेऽपि मित्त्वमस्त्येवेति
धातुवृत्त्यादिषु स्थितं। तदेतद्ध्वनयन्नुदाहरति– विघटयतीति।
</p>

</div>
<!-- EDIT7 SECTION "तत्त्वबोधिनी" [12186-13821] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [13822-] --></div>
</body>
</html>
