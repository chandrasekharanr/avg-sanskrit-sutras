<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:7-3-33</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,7-3-33"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/7-3-33.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:7-3-33"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:7-3-33"/>
<link rel="canonical" href="http://avg-sanskrit.org/sutras/7-3-33.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:7-3-33","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#आतो_युक्_चिण्कृतोः">7-3-33 आतो युक् चिण्कृतोः</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/7-3-32.html" class="wikilink1" title="sutras:7-3-32">&lt;&lt;7-3-32</a>  —- <a href="http://avg-sanskrit.org/sutras/7-3-34.html" class="wikilink1" title="sutras:7-3-34">7-3-34&gt;&gt;</a>
</p>

<h3 class="sectionedit1" id="आतो_युक्_चिण्कृतोः">7-3-33 आतो युक् चिण्कृतोः</h3>
<div class="level3">

</div>
<!-- EDIT1 SECTION "7-3-33 आतो युक् चिण्कृतोः" [64-132] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [133-190] -->
<h2 class="sectionedit3" id="काशिका">काशिका</h2>
<div class="level2">

<p>
आकारान्तस्य अङ्गस्य चिणि कृति ञ्णिति युगागमो भवति। अदायि। अधायि। कृति दायः।
दायकः। धायः। धायकः। चिण्कृतोः इति किम्? ददौ। दधौ। चौडिः, बालाकिः,
बाह्वादित्वातिञ्। ज्ञा देवता अस्य ज्ञः।
</p>

</div>
<!-- EDIT3 SECTION "काशिका" [191-711] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [712-752] -->
<h2 class="sectionedit5" id="लघु">लघु</h2>
<div class="level2">

<p>
760 आदन्तानां युगागमः स्याच्चिणि ञ्णिति कृति च. दायिता, दाता. दायिषीष्ट,
दासीष्ट. अदायि. अदायिषाताम्.. भज्यते..
</p>

</div>
<!-- EDIT5 SECTION "लघु" [753-1058] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
586 आतोयुक्। अङ्गस्येत्यत्यधिकृतमाता विशेषितं, तदन्तविधिः। `अचो ञ्णिती&#039;त्यो
ञ्णितीत्यनुवृत्तं कृतएव विशेषणं, नतु चिणः, तस्य णित्त्वाऽव्यभिचारात्। तदाह-
- आदन्तानामित्यादि। दायितेति।चिण्वदिट्पक्षे युक्। अदायिषातामिति।
`स्थाध्वोरिच्चे&#039;त्येतद्बाधित्वा परत्वाच्चिम्वदिटि कृते `घुमास्थे&#039;तीत्त्वं न,
अजादित्वात्त्वं न, अजादित्वात्। पुनः `स्थाध्वोरिच्चे&#039;रिति तु न भवति,
अझलादित्वात्। तत्र हि `इको झ&#039;लिति सूत्रझलित्यनुवृत्तं। तथा च झलादिरेव सिच्
किदिति लाभादिडादिः सिज्न कित्, तत्संनियोगादित्त्वमपि न भवतीत्याहुः। वस्तुतस्तु
सत्यपि तस्मिन्नाऽत्र काचित् क्षतिः। सिचः कित्तवेऽप्यनिग्लक्षणया वृद्ध्या
रूपसिद्धेरिति दिक्। अथ हनधातोः कर्मलकारे आह– हन्यते इति। अचिण्णलोरिति। लुटि
चिण्वदिटि वृद्धौ `हनस्तोऽचिण्णलो&#039;रिति हनो नकारस्य तकारो न भवति,
चिण्ववत्त्वादित्यर्थः। कुत्वमिति। तस्यणिति विहितस्याऽत्र
चिण्वत्त्वात्प्राप्तिरिति भावः। घानिष्यते इति। `ऋद्धनो&#039;रिति बाधित्वा
नित्यत्वाच्चिण्वदिट। `ऋद्धनो&#039;रिति तु चिण्वदिटि कृते न भवतीत्यनित्यं, तत्र
वलीत्यनुवृत्तेरिति भावः। नन्वाशीर्लिङि घानिषीष्टेत्यत्र हन् सीष्ट इत#इ स्थिते
परमपि चिण्वत्त्वं बाधित्वा वधादेशः प्राप्नोति, आद्र्धधातुके विवक्षिते
विहितत्वेन वधादेशस्याऽन्तरङ्गत्वादित्यत आह– आशीर्लिङीत्यादि। नु घानितेत्यादौ
अप्राप्तेऽपि वधादेशे आरम्भात्कथं वधादेशस्य चिण्वद्भावोऽपवादः स्यादित्यत आह-
- आद्र्धधातुके सीयुटीति। `स्यसिच्सीयु&#039;डिति सूत्रे अजन्तस्य स्ये, अजन्तस्य सिचि,
अजन्तस्य आद्र्धधातुके, सीयुटि, अजन्तस्य तासौ, इत्यजन्तस्य चत्वारि वाक्यानि। एवं
हनग्रहदृशामप्येकैकस्य चत्वारि वाक्यानीति स्थितिः। तत्र हन आद्र्धधातुके
सीयुटिचिण्वदिड्विधिर्निरवकाशत्वाद्वधादेशापवादः, अप्राप्त एव वधादेशे आरम्भात्।
वधादेशस्तु न चिण्वदिटोऽपवादः, तस्य वध्यादित्यत्रकर्तरि लिङि चरितार्थत्वादिति
भावः। पक्षे इति। चिण्वत्त्वाऽभावपक्षे। `हनो वध लिङी&#039;ति वधादेशे वलादिलक्षणे इटि
अतो लोपे रूपम्, वधादेशस्याऽदन्तत्वात्। न च हनधातोरनुदात्तत्वादुपदेशे
एकाच्त्वात्तदीयवधादेशस्यापि तथाविधत्वादिह कथं वलादिलक्षम इडिति वाच्यम्, `एकाच
उपदेशे&#039; इत्यत्र `अच&#039; इत्येकत्वसामथ्र्यादेकत्वे सिद्धे पुनरेकग्रहणबलेन इटि अतो
लोपे रूपम्, वधादेशस्याऽदन्तत्वात्। न च हनधातोरनुदात्तत्वादुपदेशे
एकाच्त्वात्तदीयवधादेशस्यापि तथाविधत्वादिह कथं वलादिलक्षण इडिति वाच्यम्, `एकाच
उपदेशे&#039; इत्यत्र `अच&#039; इत्येकत्ववसामथ्र्यादेकत्वे सिद्धे पुनरकेग्रहणबलेन `य
उपदेशे एकाजेव नतु कदाप्यनेका&#039;जिति लभ्यते। तेन वधेर्हन्त्युपदेशमादाय एकाचोऽपि न
निषेधः। आदेशोपदेशे अनेकाच्त्वादित्युक्तं प्राक्। लुङि तु सिचश्चिणि उपधावृद्धौ
कुत्वेन घः। `\तात्मनेपदेष्वन्यतरस्या&#039;मिति वधादेशाऽभावः। अघानिषातामिति।
चिण्वदिटि वधादेशाऽभावपक्षे रूपम्।अहसातामिति। चिण्वदिडभावपक्षे `हनः सि&#039;जिति
कित्त्वादनुदात्तोपदेशेत्यनुनासिकलोपः। पक्षे अवधीति। `आत्मनेपदेष्वन्यतस्या&#039;मिति
वधादेशपक्षे इत्यर्थः अवधिषातामिति। `आत्मनेपदेष्वन्यतस्या&#039;मिति वधादेशस्यापि
पाक्षिकतयाऽप्राप्तेपि वधादेशे चिण्वत्त्वस्यारम्भन्नापवादत्वमिति भावः। ननु चिणि
वधादेशस्य दृष्टत्वात्स्यादिषु चिण्वत्त्वाद्वधादेशः स्यादित्याशङ्क्य परिहरति– न
चेत्यादिना। आङ्गस्यैवेति। वधादेशस्तु द्वैतीयीकः, न त्वङ्गाधिकारस्थ इति भावः। अथ
`ग्रह उपादाने&#039; इत्यस्माददुपधात्कर्मलकारे उदाहरति– गृह्रते इति। `ग्रहिज्ये&#039;ति
संप्रसारणम्। अथ लुटि तासि चिण्वदिटि `ग्रहोऽलिटी&#039;ति दीर्घमाशङ्क्याह– चिण्वदिटो
न दीर्घत्वमिति। कुत इत्यत आह– प्रकृतस्येति। वलादिलक्षणस्य इटः
प्रकृतत्वात्तस्यैव `ग्रहोऽलिटी&#039;ति दीर्घविधौ ग्रहणं नतु चिण्वदिट इति भाष्ये
स्पष्टम्। अथ दृशेः कर्मलकारे उदाहरति– दृश्यते इति। लिटि- ददृशे। लुटि तासि
चिण्वदिट्पक्षे– दर्शिता। चिण्वत्त्वाऽबावे `सृजिदृशो&#039;रित्यम्।
द्रष्टा।दर्शिष्यते। द्रक्ष्यते। दर्शिषीष्ट। चिण्वदिडभावे तु
`लिङ्सिचावात्मनेपदेषु&#039; इति सिचः कित्त्वात् `सृजिदृशो&#039;रित्यम्न। नापि लघूपधगुणः।
दृक्षीष्ट। अदर्शीतिॅहिणि लघूपधगुणः। अदर्शिषातामिति। चिण्वदिटि रूपम्।
चिण्वत्त्वाऽभावे त्वाह–सिचः कित्त्वादम्नेति। `लिङ्सिचावात्मनेपदेषु&#039; इति सिचः
कित्त्वात् `सृजिदृशो&#039;रित्यम्न भवति, अकितीति पर्युदासादित्यर्थः। अथ गृ?धातोः
कर्मलकारे यकि ऋत इत्त्वे `हलि चे&#039;ति दीर्घे– गीर्यते। जगरे। लुटि तासि
चिण्वत्त्वपक्षे– गारिता। चिण्वत्त्वाऽभावे वलादिलक्षणे इटि गुणे रपरत्वे– गरिता
गरीता। `वृ?तो वे&#039;ति वा दीर्घः। गारिष्यते गरिष्यते गरीष्यते। गीर्यताम्। अगीर्यत।
गीर्येत। गारिषीष्ट। चिण्वत्त्वाऽभावपक्षे तु `लिङ्सिचोरात्मनेपदेषु&#039; इति
इड्विकल्पः। इडभावपक्षे `उश्चे&#039;ति कित्त्वम्। इत्त्वम्। रपरत्वम्। `हलि चे&#039;ति
दीर्घः। षत्वम्। गीर्षीष्ट। इट्पक्षे तु –गारिषीष्ट। लुङि– अगारि। अगारिषाताम्।
अगीर्षाताम्- अगरिषातामिति सिद्धवत्कृत्य आह– लुङि ध्वमि चतुरधिकं शतमिति।
`रूपाणी&#039;ति शेषः। तदेवोपपादयति– तथाहिति। अगारिध्वमिति। गृ? स् ध्वम् इति स्थिते
चिण्वदिटि वृद्धौ रपरत्वे `धिचे&#039;ति सलोपे रूपमिति भावः। द्वितीये त्विटीति।
चिण्वदिडभावपपक्षे वलादितलक्षणे सिच इटि ऋकारस्य गुणे रपत्वे `धि चे&#039;ति सलोपे `वतो
वा&#039; इति दीर्घविकल्पे अगरिध्वम्, अगरीध्वमिति रूपद्वयमित्यर्थः। एषामिति। एषां
त्रयाणां मध्ये एकैकस्मिन् रेफस्य `अचि विभाषे&#039;ति लत्वम्। `विभाषेटः&#039; इति वा धस्य
ढत्वम्। तथा धस्य,तदादेशढस्य,वस्य, मस्य च द्वित्वत्रयमित्येवं पञ्च
वैकल्पिकानीत्यर्थः तत्र धढयोर्मस्य च `अनचि चे&#039;ति द्वित्वविकल्पः। वकारस्य तु
`मय&#039; इति पञ्चमीमाश्रित्य `यणो मयः&#039; इति द्वित्वविकल्पैति विवेकः। यद्यपि
धढयोर्वस्य मसय् च द्वित्वचतुष्टयमिति वक्तुमुचितं, तथापि ढस्य धस्थानिकतया
धढयोरेकत्वमभिप्रेत्य `द्वित्वत्रय&#039;मित्युक्तिः। इत्थमिति। एवं च त्रयाणामेषां
लत्वविकल्पे रेफवन्ति त्रीणि, लकारवन्ति त्रीणीति षट् (6)। एषु षट्सु धस्य
द्वित्वविकल्पे एकधानि षट्, द्विधानि च षडिति द्वादश (12)। तथा रेफवत्सु त्रिषु
लकारवत्सु च त्रिषु ढस्य द्वित्वविकल्पे एकढानि षट्, द्विढानि च षडिति द्वादश
(12)। उभयेषामपि द्वादशानां मेलने चतुर्विंशतिः। (24)। एषु वस्य द्वित्वविकल्पे
एकवानि चतुर्विंशति, द्विवानि चतुर्विंशतिरित्यष्टाचत्वारिंशत्। (48)। एषु
मस्यद्वित्वविकल्पे एकमान्यष्टाचत्वारिंशत्,द्विमान्यष्टाचत्वारिंशदिति (96)
षण्णवतिरित्यर्थः। लिङ्सिचोरितीति। चिण्वदिडभावपक्षे वलादिलक्षणस्य इटो
`लिङ्सिचोरिति विकल्पितत्वात्तदभावपक्षे `उश्चे&#039; ति सिचः कित्त्वाद्गुणाऽभावे ऋत
इत्त्वे रपरत्वे `हलि चे&#039;तिदीर्गे रेफादिणः परत्वात् `इणः षीध्व&#039;मिति नित्यं ढत्वे
अर्गीढ्वमिति रूपमित्यर्थः। ढवमानामिति। ढस्य `अचो रहाभ्या&#039;मिति द्वित्वविकल्पे
एकढं द्विढमिति द्वे रूपे। तयोर्वस्य `यणो मयः&#039; इति द्वित्वविकल्पे एकवे द्वे ,
द्विवे द्वे इति चत्वारि (4)। एषु चतुर्षु मस्य `अनचि चे&#039;ति द्वित्वविकल्पे एकमानि
चत्वारि, द्विमानि चत्वारीत्यष्टौ (8) रूपाणीत्यर्थः। षण्णवत्येति। उक्तषण्णवत्या
अष्टानां मेलने सति या सङ्ख्या सिध्यति सा चतुरुत्तरशतसङ्क्या (104) उक्तेति
ज्ञेयमित्यर्थः। उक्तप्रक्रियां श्लोकेन सङ्गृह्णाति– इट्दीर्घ इत्यादिना।
वलादिलक्,ण इट्, `वृ?तो वे&#039;ति दीर्घः। अजन्तलक्षणश्चिण्वदिट्, `अचि विभाषे&#039;ति
लत्वं, `विभाषेट&#039; इति वा ढत्वं, धढवमानां द्वित्वत्रिकमित्यष्टानां
विकल्पाच्चतुरधिकं शतं रूपाणीत्यर्थः। `शमय्ते मोहो मुकुन्देने&#039;त्यत्र प्रक्रियां
दर्शयति– हेतुमण्ण्यन्तादिति। शमधातोर्हेतुमण्णौ उपधावृद्धौ मन्तत्वेन
मित्त्वाद्ध्रस्वे शमीत्यस्मात्कर्मणि लः, नतु भावे, हेतुमण्ण्यन्तस्य
सकर्मकत्वनियमादिति भावः। यगिति। तङि कृते `सार्वधातुके य&#039;गित्यनेन&#039;ति शेषः। णिलोप
इति। `णेरनिटीत्यनेने&#039;ति शेषः। लुटि तासि शमि इ ता इति स्थिते अमन्तत्वेन
मित्त्वान्नित्यमुपधाह्यस्वे प्राप्ते—
</p>

</div>
<!-- EDIT6 SECTION "बालमनोरमा" [1059-19030] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
482 आतो युक्। `अचो ञ्णिती&#039;त्यतो ञ्णितीत्यनुवर्तते। तच्च कृतो विशेषणं न तु चिणः,
तस्य णित्त्वेनाऽव्यभिचारात्। चिण्कृतोः किम् ?। चौडिः। बालाकिः।
बाह्वादित्वादिञ्। ददौ। ञ्णितीति किं ?। पानीयम्। दानीयम्। अदायिषातामिति।
`स्थाधवोरिच्चे&#039;त्येतद्बाधित्वा परत्वाच्चिण्वदिटि कृते `घुमास्थे&#039; तीत्वं न भवति,
अजादित्वात्। `स्थाध्वोरिच्चे&#039;त्यपि पुनर्न् भवति, अज्झलादित्वादित्याहुः।
तेषामयमाशयः– इको झ&#039;लिति सूत्राज्झलनुवर्तते। तथा च झलादिरेव सिच् किन्न
त्वयमिडादिः सिच्। एवं च तत्संनियोगशिष्टत्वादित्त्वमप्यत्र न भवतीति। वस्तुतस्तु
सत्यपि तस्मिन्नेह काचित्क्षतिः- सिचः कित्त्वेऽप्यनिग्लक्षणाया अनिषेधात् `अचो
ञ्णिती&#039;ति वृद्ध्या रूपनिष्पत्तेः। आशीर्लिङीति। न तु लुङि। तत्र चिण्वद्भावात्
`आत्मनेपदेष्वन्यतस्यार&#039;मिति वधादेशस्यापि वैकल्पिकतया येन
नाप्राप्तिन्यायऽभावादिति भावः। आद्र्धधातुके सीयुटीत्यादि। यद्यपि `हनो वध लिङी&#039;
त्यत्रापि आद्र्धधातुकाधिकारादाद्र्धधातुके लिङीत्यपि समानं, तथापि लिङीति
पदद्वयसाधारणं , सीयुट् तु आत्मनेपद एवेति विशेषविहितत्वमस्तीति भावः। अहसातामिति।
चिण्वदिटोऽभावे `हनः सि&#039;जिति कित्त्वात्, `अनुदात्तोपदेशे&#039; त्यनुनासिकलोपः। चिणि
वधादेशस्य दृष्टत्वाच्चिण्वद्भावेन स्यादिषु प्राप्तिमाशङ्क्य परहरति-
- नचेत्यादिना। अदर्शिषातामिति। `न दृशः&#039; इति क्सस्य निषेधादिह सिचि चिण्वदिट्।
सिचः कित्त्वादिति। `लिङ्गिचावात्मनेपदेषु&#039; इत्यनेन। लत्वमिति। `अचि विभाषे&#039;ति।
गिरते रेफस्य ल्वे षट्। ढत्वमिति। `विभाषेटः&#039; इत्यनेन। षण्णां ढत्वे द्वादश।
द्वित्वत्रयं चेति। `अनचि चे&#039;ति। द्वादशानां मध्ये षण्णां ढस्य, षण्णां धस्य च
द्वित्वे चतुर्विशतिः (24)। `मय&#039; इति पञ्चमी `यण&#039; इति षष्ठीति पक्षे वकारस्य
द्वित्वे त्वष्टाचत्वारिंशत् (48)। अनचि चे&#039;ति मकारस्य द्वित्वे षण्णवतिः (96)।
ढवमानामिति। `अचो रहाभ्या&#039;मिति द्वित्वे द्वयम् (2)। द्वयोरपि वस्य `यणो मयः&#039; इति
द्वित्वे चत्वारि (4)। चतुर्णामपि मस्य `अनचि च&#039; इति द्वित्वे त्वष्टौ
(8)।
</p>

</div>
<!-- EDIT7 SECTION "तत्त्वबोधिनी" [19031-23680] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
वृत्ति: आदन्तानां युगागमः स्याच्चिणि ञ्णिति कृति च। A अङ्गम् ending in a आकार: takes the augment युक् when followed by the affix चिण् or a कृत् affix which is either ञित् (has ञकार: as a इत्) or णित् (has णकार: as a इत्)।
</p>

<p>
उदाहरणम् – दायिष्यते/दास्यते derived from √दा (डुदाञ् दाने ३. १०). विवक्षा is लृँट्, कर्मणि/भावे प्रयोगः, प्रथम-पुरुषः, एकवचनम्।
</p>

<p>
दा + लृँट् 3-3-13<br/>

= दा + ल् 1-3-2, 1-3-3, 1-3-9<br/>

= दा + त 3-4-78, 1-3-13, 1-4-100, 1-4-101, 1-4-102, 1-4-108<br/>

= दा + ते 3-4-79<br/>

= दा + स्य + ते 3-1-33<br/>

= दा युक् + इट् स्य + ते 6-4-62, 7-3-33, 1-1-46<br/>

= दायिस्यते 1-3-3, 1-3-9. The उकार: in युक् is उच्चारणार्थ:।<br/>

= दायिष्यते 8-3-59
</p>

<p>
When 6-4-62 is not applied the form is दास्यते। Thus there are two forms दायिष्यते/दास्यते।
</p>

</div>
<!-- EDIT8 SECTION "Satishji's सूत्र-सूचिः" [23681-] --></div>
</body>
</html>
