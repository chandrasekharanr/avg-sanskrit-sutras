<!DOCTYPE html>
<html lang="en" dir="ltr">
<head>
  <meta charset="utf-8" />
  <title>sutras:5-3-68</title>
<meta name="generator" content="DokuWiki"/>
<meta name="robots" content="index,follow"/>
<meta name="keywords" content="sutras,5-3-68"/>
<link rel="search" type="application/opensearchdescription+xml" href="/dokuwiki/lib/exe/opensearch.php" title="sans"/>
<link rel="start" href="/dokuwiki/"/>
<link rel="contents" href="http://avg-sanskrit.org/sutras/5-3-68.html&amp;do=index" title="Sitemap"/>
<link rel="alternate" type="application/rss+xml" title="Recent Changes" href="/dokuwiki/feed.php"/>
<link rel="alternate" type="application/rss+xml" title="Current namespace" href="/dokuwiki/feed.php?mode=list&amp;ns=sutras"/>
<link rel="alternate" type="text/html" title="Plain HTML" href="/dokuwiki/doku.php?do=export_xhtml&amp;id=sutras:5-3-68"/>
<link rel="alternate" type="text/plain" title="Wiki Markup" href="/dokuwiki/doku.php?do=export_raw&amp;id=sutras:5-3-68"/>
<link rel="canonical" href="http://avg-sanskrit.org/sutras/5-3-68.html"/>
<link rel="stylesheet" type="text/css" href="/dokuwiki/lib/exe/css.php?t=dokuwiki&amp;tseed=418e35f9ade4181a61a2d898601a1be8"/>
<script type="text/javascript">/*<![CDATA[*/var NS='sutras';var JSINFO = {"id":"sutras:5-3-68","namespace":"sutras"};
/*!]]>*/</script>
<script type="text/javascript" charset="utf-8" src="/dokuwiki/lib/exe/js.php?t=dokuwiki&amp;tseed=418e35f9ade4181a61a2d898601a1be8&amp;template=dokuwiki"></script>
</head>
<body>
<div class="dokuwiki export">
<!-- TOC START -->
<div id="dw__toc">
<h3 class="toggle">Table of Contents</h3>
<div>

<ul class="toc">
<li class="level3"><div class="li"><a href="#विभाषा_सुपो_बहुच्_परस्तात्_तु">5-3-68 विभाषा सुपो बहुच् परस्तात् तु</a></div></li>
<li class="level2"><div class="li"><a href="#प्रथमावृत्तिः">प्रथमावृत्तिः</a></div></li>
<li class="level2"><div class="li"><a href="#काशिका">काशिका</a></div></li>
<li class="level2"><div class="li"><a href="#ashtadhyayi_csvasu">Ashtadhyayi (C.S.Vasu)</a></div></li>
<li class="level2"><div class="li"><a href="#लघु">लघु</a></div></li>
<li class="level2"><div class="li"><a href="#बालमनोरमा">बालमनोरमा</a></div></li>
<li class="level2"><div class="li"><a href="#तत्त्वबोधिनी">तत्त्वबोधिनी</a></div></li>
<li class="level2"><div class="li"><a href="#satishji_s_सूत्र-सूचिः">Satishji&#039;s सूत्र-सूचिः</a></div></li>
</ul>
</div>
</div>
<!-- TOC END -->

<p>
<a href="http://avg-sanskrit.org/sutras/5-3-67.html" class="wikilink1" title="sutras:5-3-67">&lt;&lt;5-3-67</a>  —- <a href="http://avg-sanskrit.org/sutras/5-3-69.html" class="wikilink1" title="sutras:5-3-69">5-3-69&gt;&gt;</a>
</p>

<h3 class="sectionedit1" id="विभाषा_सुपो_बहुच्_परस्तात्_तु">5-3-68 विभाषा सुपो बहुच् परस्तात् तु</h3>
<div class="level3">

</div>
<!-- EDIT1 SECTION "5-3-68 विभाषा सुपो बहुच् परस्तात् तु" [64-161] -->
<h2 class="sectionedit2" id="प्रथमावृत्तिः">प्रथमावृत्तिः</h2>
<div class="level2">

<p>
TBD.
</p>

</div>
<!-- EDIT2 SECTION "प्रथमावृत्तिः" [162-219] -->
<h2 class="sectionedit3" id="काशिका">काशिका</h2>
<div class="level2">

<p>
ईषदसमाप्तिविशेष्टे ऽर्थे वर्तमानात् सुबन्तात् विभषा बहुच् प्रत्ययो भवति। स तु
पुरस्तादेव भवति, न परतः। चित्करणम् अन्तोदात्तार्थम्। ईषदसमाप्तः पटुः बहुपटुः।
बहुमृदुः। बहुगुडो द्राक्षा। विभाषावचनात् कल्पबादयो ऽपि भवन्ति। सुब्ग्रहणं
तिङन्तान् मा भूदिति।
</p>

</div>
<!-- EDIT3 SECTION "काशिका" [220-943] -->
<h2 class="sectionedit4" id="ashtadhyayi_csvasu">Ashtadhyayi (C.S.Vasu)</h2>
<div class="level2">

<p>
TBD.
</p>

</div>
<!-- EDIT4 SECTION "Ashtadhyayi (C.S.Vasu)" [944-984] -->
<h2 class="sectionedit5" id="लघु">लघु</h2>
<div class="level2">

<p>
1234 ईषदसमाप्तिविशिष्टेर्ऽथे सुबन्ताद्बहुज्वा स्यात्स च प्रागेव न तु परतः.
ईषदूनः पटुर्बहुपटुः. पटुकल्पः. सुपः किम्? जयति कल्पम्..
</p>

</div>
<!-- EDIT5 SECTION "लघु" [985-1349] -->
<h2 class="sectionedit6" id="बालमनोरमा">बालमनोरमा</h2>
<div class="level2">

<p>
विभाषा। ईषदसमाप्तावित्यनुवर्तते। तदाह–ईषदसमाप्तिविशिष्ट इति। प्रागेवेति।
सूत्रे तुशब्दोऽवधारणे इति भावः। बहुपटुरिति। पटुशब्दात्सुबन्तात्प्राग्बहुचि कृते
प्रातिपदिकावयवत्वात्सुपो लुकि समुदायात्पुनः सुबुत्पत्तिः। नच
तद्धितान्तत्वाऽभावात्समासत्वाऽभावाच्च पूर्वोत्पन्नसुब्विशिष्टस्य
प्रातिपदिकत्वाऽभावात्कथमिह लुगिति वाच्यम्, `अर्थव&#039;दित्यनेन तस्य
प्रातिपदित्वसत्त्वात्। पटुरित्यस्य पूर्वोत्पन्नसुप्प्रत्ययान्तत्वेऽपि
`बहुपटु&#039;रिति समुदायस्य प्रत्ययान्तत्वाऽभावात्, प्रत्ययग्रहणे यस्मात्स
विहितस्तदादेरेव ग्रहणात्। नचैवं सति `कृत्तद्धिते&#039;त्यत्र समासग्रहणं व्यर्थमिति
वाच्यं, `पदघटितसङ्घातस्य चेत्प्रातिपदिकसंज्ञा तर्हि समासस्यैवे&#039;ति
नियमार्थत्वात्। नचैवं सति प्रकृते `बहुपटु&#039;रिति समुदायस्य
पूर्वोत्पन्नसुब्विशिष्टस्य कथं प्रातिपदिकत्वम्, असमासत्वादिति वाच्यं, `यत्र
सङ्घाते पूर्वो भागः पदं तस्य चेत्प्रातिपदिकसंज्ञातर्हि समासस्यैवे&#039;ति
नियमशरीराभ्युपगमादिति प्रागुक्तं न विस्मर्तव्यम्। न च `समर्थाना&#039;मिति सूत्रे
वाग्रहणादेव सिद्धे विभाषाग्रहणं व्यर्थमिति वाच्यं, बहुजभावपक्षे
पूर्वसूत्रविहितकल्पबाद्यर्थत्वात्। अन्यथा `महाविभाषया अपवादेन मुक्ते उत्सर्गस्य
न प्रवृत्ति&#039;रिति सिद्धान्ताद्बहुजभावे वाक्यमेव स्यात्। नच कल्पबादीनां बहुचा
समानविषयकत्वान्निरवकाशत्वं शङ्क्यं, तेषां तिङन्ते सावकाशत्वादिति भाष्ये
स्पष्टम्। एतदभिप्रेत्याह–पटुकल्प इति। ननु लुबन्तात्तद्धितोत्पत्तिरिति
सिद्धान्तादिह सुब्ग्रहणं व्यर्थमिति पृच्छति–सुपः किमिति।
`तिङ्श्चे&#039;त्यनुवृत्तिनिवृत्त्यर्थं सुब्ग्रहणम्। नच अस्वरितत्वादेव तदनुवृत्तिर्न
भविष्यति इति वाच्यम्, `अव्ययसर्वनाम्ना&#039;मित्याद्युत्तरसूत्रे
`तिङ्श्चे&#039;त्यनुवृत्तेरावश्यकतया तस्य स्वरितत्वावश्यकत्वादिति भाष्ये स्पष्टम्।
एतदभिप्रेत्याह–यजतिकल्पमिति। तुग्रहणं तु `स्वार्थिकाः प्रकृतितो
लिङ्गवचनान्यनुवर्तते, क्वचिदतिवर्तन्ते&#039; इति ज्ञापनार्थमिति भाष्ये प्रपञ्चितम्।
</p>

</div>
<!-- EDIT6 SECTION "बालमनोरमा" [1350-6113] -->
<h2 class="sectionedit7" id="तत्त्वबोधिनी">तत्त्वबोधिनी</h2>
<div class="level2">

<p>
1513 विभाषा सुपः। सूत्रे `सुपः&#039;इति षष्ठ\उfffद्न्तं,
`षष्ठ\उfffद्तसर्थप्रत्ययेने&#039;त्युक्तेः। सुबन्तादिति। एतच्च पञ्चम्यन्तं युक्तमेव,
पुरस्ताच्छब्दपर्यायस्य प्रागितिशब्दस्य वृत्तौ प्रयुक्तत्वात्। प्रागित्यपकृष्यत
इथि तु मनोरमायां स्थितम्। नस च सूत्रस्थपुरस्ताच्छब्दसमानार्थकप्राक्?शब्दयोगेऽपि
`षष्ठ\उfffद्तसर्थे&#039;ति षष्ठी स्यादिति वाच्यम्, `अन्यारा&#039;दिति
सूत्रेऽञ्चूत्तरपदस्य दिक्शब्दत्वेऽपि
`षष्ठ\उfffद्तसर्थप्रत्ययेने&#039;त्येतद्बाधनार्थं पृथग्ग्रहणमिति सिद्धान्तयित्वा
`प्राक् प्रत्यग्वा ग्रामा&#039;दित्युदाह्मतत्वात्। काशिकायां तु वृत्तपवि
पुरस्ताच्छब्दः प्रयुक्तः, सुबन्तादिति च प्रयुक्तं। तदसमञ्जसमिति मत्वा हरदत्तेन
कथंचितं समर्थितं—`ल्यब्लोप एषा पञ्चमी। एवंभूतं
प्रकृतित्वेनाश्रित्येत्यर्थ&#039;इति। प्रागेवेति। सौत्रस्तुशब्दोऽवधारणे वर्तत इति
भावः। तेन च बहुजेव विकल्प्यते, न तु पूर्वत्वम्। तुशब्दाऽभावे तु प्राक्त्वं
विकल्प्येत। तथा च पक्षे बहुच् परः स्यात्। भाष्यकारस्य मते तु नेदं तुशब्दस्य
फलम्। तथाहि—`उद\उfffदिआतोऽन्यतरस्या&#039;मित्यादौ प्रधानत्वात्प्रत्यय एव
विकल्प्यते, न तु परत्वं, प्रत्यय एव हि परत्वविशिष्टो विधीयत इत#इ , विशेषणस्य
गुणत्वात्, `गुणानां च परार्थत्वादि&#039;ति न्यायात्। तद्वदिहापि विभाषाग्रहणेन बहुजेब
संभन्त्स्यते, न पुरस्तादित्येतत्। तुशब्दस्य तु अवधारणार्थस्याऽन्यदेव प्रयोजनं
`पुस्तादेव सर्वं यथा स्या&#039;दिति। तेन लिङ्गसङ्ख्ये अपि प्राक् प्रत्ययोत्पत्तेः
प्रकृत्यवस्थायां ये दृष्टे ते एव स्तः। बहुचः प्रयोगश्च प्राक् प्रकृतेरेव
भवतीति। तेन `बहुगुडो द्राक्षा&#039;, `लघुर्बहुतृणं नरः&#039;इत्यादौ प्रकृतिवल्लिङ्गमेव
भवति, न त्विभिधेयवल्लिङ्गम्। ननु `स्वार्थिकाः प्रकृतितो लिङ्गवचनामि
लभन्ते&#039;इत्येव सिद्धमिति किमनेन तुशब्दग्रहणेनेति चेत्। अत्राहुः—एतदेव ज्ञापयति
`ईषदसमाप्तौ ये स्वार्थिकास्तेष्वभिधेयवदेव लिङ्गवचने स्तः&#039;इति। तेन `गुडकल्पा
द्राक्षा&#039; `शर्कराकल्पो गुड&#039;इत्यादि सिद्धण्। प्रागिवात्कः। `सुपः&#039;इत्यनुवर्तते,
तेन तिङन्तात्को न।
</p>

</div>
<!-- EDIT7 SECTION "तत्त्वबोधिनी" [6114-10890] -->
<h2 class="sectionedit8" id="satishji_s_सूत्र-सूचिः">Satishji&#039;s सूत्र-सूचिः</h2>
<div class="level2">

<p>
TBD.
</p>

</div>
<!-- EDIT8 SECTION "Satishji's सूत्र-सूचिः" [10891-] --></div>
</body>
</html>
